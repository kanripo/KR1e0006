# -*- mode: mandoku-view; -*-
#+TITLE: 春秋公羊傳注疏
#+DATE: 2015-08-24 22:12:29.213406
#+PROPERTY: ID KR1e0006
#+PROPERTY: BASEEDITION WYG    
#+PROPERTY: JUAN 卷二十
<pb:KR1e0006_WYG_020-1a>¶
欽定四庫全書¶
　春秋公羊傳注疏卷二十(起襄公十二年/盡二十四年)¶
　　漢何休學　　　　　　　唐陸徳明音義¶
十有二年春王正月莒人伐我東鄙圍台音義(台他來/反又音)¶
(臺/)¶
　傳邑不言圍疏(解云隠五年冬宋人伐鄭圍長葛傳/云邑不言圍注云据伐於餘丘不言)¶
　(圍也今此不注/者從彼可知矣)此其言圍何伐而言圍者取邑之辭¶
　也伐而不言圍者非取邑之辭也注外取邑有嘉惡¶
<pb:KR1e0006_WYG_020-1b>¶
　當書不直言取邑者深恥中國之無信也前九年伐¶
　得鄭同盟于戲楚伐鄭不救卒為鄭所背中國以弱¶
　蠻荆以强兵革亟作蕭魚之㑹服鄭最難不務長和¶
　親復相貪犯故諱而言圍以起之月者加責之音義¶
　(背音佩亟去冀反難/乃旦反長丁丈反)疏(注觧云凡外取魯邑有所嘉/有所惡皆當書見昭二十五)¶
　(年冬齊侯取運傳云外取邑不書此何以書為公取/之也彼注云為公取運以居公善其憂内故書者是)¶
　(其有嘉而書也宣元年六月齊人取濟西田𫝊云外/取邑不書此何以書所以賂齊也曷為賂齊為弑子)¶
　(赤之賂也注云子赤齊外孫宣公簒弑之恐為齊所/誅為是賂之故諱使若齊自取之者月者惡内甚於)¶
<pb:KR1e0006_WYG_020-2a>¶
　(邾婁子益者是其有惡書也故言外取邑有嘉惡當/書也然則外取魯邑有所嘉有所惡當書取今亦有)¶
　(所惡所以不直言取邑而言圍者深恥中國之無信/故也云前九年伐得鄭知九年伐得鄭者以上言公)¶
　(㑹晋侯以下即言同盟于戲是其伐得之也言楚伐/鄭不救者即下文楚子伐鄭經無救鄭之文是也言)¶
　(卒為鄭所背者即十年夏楚公子貞鄭公孫輙帥師/伐宋是其背諸夏之文云兵革亟作者即前年注云)¶
　(三年之中五起兵是也云蕭魚之㑹服鄭最難者正/以三年之中五起兵然後得之直㑹于蕭魚蕭魚鄭)¶
　(人與㑹而已經無同盟之文故知服鄭最難矣云故/諱而言圍以起之者不直言取而諱之言圍作無所)¶
　(嘉惡之文者欲以起禍深不可言故也知此莒人伐/我東鄙圍台之經為文者正以此𫝊作常文釋之云)¶
　(伐而言圍者取邑之辭也伐而不言圍者非取邑之/辭也下十五年夏齊侯伐我北鄙圍成十七年秋齊)¶
<pb:KR1e0006_WYG_020-2b>¶
　(侯伐我北鄙圍洮齊髙厚帥師伐我北鄙圍防之屬/皆從此文而不釋故知常文明矣若此是義之經至)¶
　(齊髙厚之下傳當觧之云月者加責之者欲道下十/七年秋齊侯伐我北鄙圍洮及髙厚圍防之屬皆不)¶
　(書月故知此特月加而責之故也而十五年圍成之/下注云俱犯蕭魚此不月十二年月者疾始可知者)¶
　(正以去此勢近故令從此義/十七年者差逺故不復觧之)¶
季孫宿帥師救台遂入運注入運者討叛也封内兵書¶
者為遂舉討叛惡遂者得而不取與不討同故言入起¶
其事疏(注觧云昭元年三月取運運者何内之邑也其/言取之何不聽也何氏云不聼者叛也不言叛)¶
(者為内諱故書取以起之然則運者是内邑而季孫入/之故知討叛也○春秋之義封内之兵例所不書即定)¶
<pb:KR1e0006_WYG_020-3a>¶
(八年傳云公斂處父帥師而至經不書之是也今書救/台與入運者為惡季孫之遂是以舉之○春秋之義大)¶
(夫出竟有可以安社禝利國家者専之可也然則討叛/之事可以容其專之而惡其遂者正以得而不取與不)¶
(討莫異知得而不取者正以經書入故也是以隠二年/夏莒人入向之下𫝊云入者何得而不居也案下注云)¶
(季孫宿遂取鄆以自益其邑然則此言得而不取者謂/雖得運不取以入國家非謂全不取也言故書入起其)¶
(事者以起其不取運/以入國家之事也)¶
　傳大夫無遂事此其言遂何公不得為政爾注時公¶
　㣲弱政教不行故季孫宿遂取鄆而自益其邑疏(觧/云)¶
　(荘公十九年公子結之下已𤼵此傳今此復言之者/嫌討叛不惡遂故明之注觧云遂者専事之辭言季)¶
<pb:KR1e0006_WYG_020-3b>¶
　(孫自専取鄆故言遂取鄆也知以自益其邑者/正以討叛邑而不入國家故知以自益其邑也)¶
夏晋侯使士彭來聘疏(觧云考諸正本皆作士/魴字若作士彭者誤矣)¶
秋九月吳子乗卒注至此卒者與中國㑹同夲在楚後¶
賢季子因始卒其父是後亦欲見其迭為君卒皆不日¶
吴逺于楚音義(迭大/結反)疏(注觧云案宣十八年秋楚子旅/卒而吴至是乃書卒者正以其)¶
(與中國㑹同本在楚後是以春秋略之不書卒但因季/子之賢乃始卒其父矣僖十九年冬㑹陳人蔡人楚人)¶
(鄭人盟于齊二十一年春宋人齊人楚人盟于鹿上秋/宋公楚子陳侯以下㑹于霍成十五年冬叔孫僑如㑹)¶
(晋士燮以下㑹吴于鍾離然則於𫝊聞之世楚人數與/中國㑹同至所聞之世吴人乃㑹故云與中國㑹同本)¶
<pb:KR1e0006_WYG_020-4a>¶
(在楚後也知賢季子乃始卒其父者正以吴子乗不慕/諸夏會大晚理宜略之今得書卒問其有因是以二十)¶
(九年夏吴子使札来聘之下傳云吳無君無大夫此何/以有君有大夫賢季子也何賢乎季子讓國也賢季子)¶
(則吳何以有君有大夫以季子為臣則國冝有君者也/札者何吴季子之名也春秋賢者不名此何以名許夷)¶
(狄者不壹而足也季子者所賢也曷為不足乎季子許/人臣者必使臣許人子者必使子也彼注云縁臣子尊)¶
(榮莫不欲與君父共之故不足乎季子所以隆父子之/親也以此言之則知由賢季子卒其父也○今書其父)¶
(卒亦欲見其四子迭為君之義故也襄二十九年傳云/其讓國奈何謁也餘祭也夷昧也與季子同母者四季)¶
(子弱而才兄弟皆愛之同欲立之以為君謁曰今若是/迮而與季子國季子猶不受也請無與子而與弟弟兄)¶
(迭為君而致國乎季子皆曰諾故諸為君者皆輕死為/勇飲食必祝是其迭為君之事○言皆不日者即此文)¶
<pb:KR1e0006_WYG_020-4b>¶
(書九月下二十五年冬十二月吳子謁伐楚門于巢卒/昭十五年春王正月吳子夷昧卒之屬故云卒皆不日)¶
(也言吳逺於楚者正以宣十八年秋七月甲戌楚子旅/卒下十三年秋九月庚辰楚子審卒之屬皆書日故決)¶
(之也凡為人冝道接而生恩楚邇於諸夏數㑹同親而/邇近之故書其日吳側海隅而與諸夏罕接故皆不日)¶
(以見其/逺也)¶
冬楚公子貞帥師侵宋¶
公如晉¶
十有三年春公至自晉¶
夏取詩音義(詩二𫝊/作邿)疏(觧云正本皆作邿/字有作詩字者誤)¶
<pb:KR1e0006_WYG_020-5a>¶
　傳詩者何疏(觧云欲言其國曽來未有欲言/其邑文不繫國故執不知問)邾婁之¶
　邑也曷為不繫乎邾婁諱亟也注諱背蕭魚之㑹亟¶
　音義(亟去冀反注/同背音佩)疏(注觧云正以上十一年蕭魚/之㑹邾婁在其間故如此觧)¶
秋九月庚辰楚子審卒¶
冬城防¶
十有四年春王正月季孫宿叔老㑹晉士匄齊人宋人¶
衛人鄭公孫囆曹人莒人邾婁人滕人薛人把人小邾¶
婁人㑹吳于向注月者危刺諸侯委任大夫交㑹彊夷¶
<pb:KR1e0006_WYG_020-5b>¶
臣日以彊三年之後君若綴流然音義(囆勅邁反二傳/作蠆向舒亮反)¶
(綴流知鋭反又作丁/税反一本作贅旒)疏(注觧云即下十六年春三月公/㑹晉侯以下于溴梁戊寅大夫)¶
(盟傳云諸侯皆在是其言大夫盟何信在大夫也何言/乎信在大夫徧刺天下之大夫也曷為徧刺天下之大)¶
(夫君若贅旒然彼注云旒旂旒贅繫屬之/辭以旂旒喻者為下所執持東西者也)¶
二月乙未朔日有食之注是後衛侯為彊臣所逐出奔¶
溴梁之盟信在大夫疏(注觧云彊臣謂孫甯矣云溴梁/之盟信在大夫者在下十六年)¶
(春郷已/引之訖)¶
夏四月叔孫豹㑹晋荀偃齊人宋人衛北宫結鄭公孫¶
<pb:KR1e0006_WYG_020-6a>¶
囆曹人莒人邾婁人滕人薛人把人小邾婁人伐秦疏¶
(觧云舊本作荀偃/若作荀罃者誤)¶
己未衛侯衎出奔齊注曰者為孫氏甯氏所逐後甯氏¶
復納之者同當相起故獨日也不書孫甯逐君者舉君¶
絶為重見逐説在二十七年音義(復扶/又反)疏(注觧云凡諸/侯出奔之例)¶
(大國書月重乖離之禍小國書時即桓十五年五月鄭/伯突出奔蔡昭三年冬北燕伯欵出奔齊之屬是也今)¶
(此書日故須觧之為孫氏甯氏所逐者下二十七年傳/云衛甯殖與孫林父逐衛侯而立公孫剽是也知後甯)¶
(氏復納者亦彼傳文甯殖已死其子甯喜納之也云出/納之者同當相起故獨日也者欲見其出納之者同故)¶
<pb:KR1e0006_WYG_020-6b>¶
(出入皆書見其一家之事其入書日之經即下二十六/年二月甲午衛侯衎復歸于衛是也云舉君絶為重者)¶
(謂書衎之名見其當絶不合為諸侯云見逐説在二十/七年者謂下二十七年夏衛侯之弟鱄出奔晋之下傳)¶
(具道見逐/之由也)¶
莒人侵我東鄙¶
秋楚公子貞帥師伐吳¶
冬季孫宿㑹晉士匄宋華閲衛孫林父鄭公孫囆莒人¶
邾婁人于戚音義(閲音/悦)¶
十有五年春宋公使向戌來聘音義(戌音/恤)二月己亥及¶
<pb:KR1e0006_WYG_020-7a>¶
向戌盟于劉¶
劉夏逆王后于齊音義(夏戸/雅反)¶
　傳劉夏者何疏(觧云欲言王臣文不言爵欲言/諸侯臣而逆王后故執不知問)天子¶
　之大夫也劉者何疏(觧云欲言官名經典未有欲言/非官與宰咺文相値故執不知)¶
　(問/)邑也其稱劉何注据宰渠伯糾繫官疏(注觧云宰/渠伯糾繫)¶
　(官者即桓四年夏天王/使宰渠伯糾来聘是也)以邑氏也注諸侯入為天子¶
　大夫不得氏國稱本爵故以所受采邑氏稱子所謂¶
　采者不得有其土地人民采取其租税爾禮記王制¶
<pb:KR1e0006_WYG_020-7b>¶
　曰天子三公之田視公侯卿視伯大夫視子男元士¶
　視附庸稱子者參見義顧為天子大夫亦可以見諸¶
　侯不生名亦可以見爵亦可以見大夫稱傳曰天子¶
　大夫是也不稱劉子而名者禮逆王后當使三公故¶
　貶去大夫明非禮也音義(采十代反下謂采同租税/子奴反下舒鋭反見義賢)¶
　(徧反下同大夫稱/尺證反去起呂反)疏(注觧云知劉夏是諸侯入為天/子大夫者正以卒葬竝書即定)¶
　(四年秋七月劉卷卒葬劉文公是也若直為大夫者/假令書卒不録其葬即文三年夏五月王子虎卒經)¶
　(無葬文是也言不得氏國稱本爵者謂不得氏本國/不得稱本爵也其本國本爵今史文無記不可以指)¶
<pb:KR1e0006_WYG_020-8a>¶
　(知也言故以所受采邑氏稱子者即劉子尹子單子/之屬是也言其常文然不謂此經得稱子矣○公羊)¶
　(之義天子圻内不封諸侯故如此觧即引王制以證/之與左氏榖梁之義異若然案王制下文云天子之)¶
　(縣内方百里之國九七十里之國二十有一五十之/國六十有三凡九十三國名山大澤不以朌其餘以)¶
　(祿士以為閒田鄭氏云大國九者三公之田三為有/致仕者副之為六也其餘三待封王之子弟次國二)¶
　(十一者卿之田六亦為有致仕者副之為十二又三/為三孤之田其餘六亦待封王之子弟小國六十三)¶
　(大夫之田二十七亦為有致仕者副之為五十四其/餘九亦以待封王之子弟三孤之田不副者以其無)¶
　(職佐公論道耳雖其致仕猶可即而謀焉以此言之/天子圻内九十三國言天子圻内不封諸侯者謂采)¶
　(地以為國比圻外諸侯田自采取其税租而已不得/取即有其人民身沒之後子孫不世不得以諸侯難)¶
<pb:KR1e0006_WYG_020-8b>¶
　(之○參讀為二三之三也言凡諸侯入為天子大夫/所以稱子者三種見義何者正欲顧其為天子大夫)¶
　(其稱子所以得三見義者一則可以見諸侯不生名/故曰子一則可以見其本爵何者是圻外諸侯容其)¶
　(稱爵雖不得正稱其本爵亦得稱子以見之一則可/以見大夫稱故曰參見義也言傳曰天子大夫是也)¶
　(者即上傳云劉夏者何天子之大夫也是也○桓八/年冬十月祭公来遂逆王后于紀傳云祭公者何天)¶
　(子之三公也何氏云婚禮成於五先納采問名納吉/納徵請期然後親迎時王者遣祭公来使魯為媒可)¶
　(則因用魯往迎之不復成禮疾王者不重妃匹逆天/下之母若逆婢妾將謂海内何哉故譏之其注并引)¶
　(親迎言之則知何氏以為天子親迎是以異義公羊/説云天子至庶人皆親迎所以重婚禮也者是何此)¶
　(注云禮逆王后當使三公者盖謂有故之時或者何/氏此注云禮逆王后當使三公即知何氏之意以為)¶
<pb:KR1e0006_WYG_020-9a>¶
　(不親迎與桓八年注云婚禮成於五云云然後親迎/者欲道士婚禮親迎之前仍有此五禮于時王者不)¶
　(行不謂觧天子親迎也又言疾王者不重妃匹云云/者正謂疾時王不行五禮不謂責親迎而異義公羊)¶
　(説云天子親迎者彼是章句家説非何氏之意也云/故貶去大夫明非禮也者謂子是大夫之稱今貶而)¶
　(去之故曰貶去大夫也去其大夫正稱/非禮明矣故云貶去大夫明非禮也)外逆女不書¶
　此何以書過我也注明魯當共送迎之禮音義(過古/禾反)¶
　(共音/恭)¶
夏齊侯伐我北鄙圍成注俱犯蕭魚此不月十二年月¶
者疾始可知疏(注觧云即十二年三月莒人伐我東鄙/圍台𫝊云邑不言圍此其言圍何伐而)¶
<pb:KR1e0006_WYG_020-9b>¶
(言圍者取邑之辭也彼注云不直言取邑者深恥中國/之無信也前九年伐得鄭同盟于戲楚伐鄭不救卒為)¶
(鄭所背中國以弱蠻荆以强兵革亟作蕭魚之㑹服鄭/最難不務長和親復相貪犯故諱而言圍以起之月者)¶
(加責之然則今齊侯伐我北鄙圍成者亦是取邑之辭/但深耻諸夏之無信故言圍以起之然則齊侯不務長)¶
(和親復相貪犯背蕭魚約/而特不月者疾始可知也)公救成至遇¶
　𫝊其言至遇何注据季孫宿救台不言所至疏(注觧/云即)¶
　(上十二年春季孫宿帥/師救台遂入運是也)不敢進也注兵不敵不敢進¶
　也不言止次如公次于郎以刺之者量力不責重民¶
　也故與至巂同文封内兵書者為不進張本音義(巂/戸)¶
<pb:KR1e0006_WYG_020-10a>¶
　(圭反又囚兖/反為于偽反)疏(注觧云荘三年公次于郎傳云其言/次于郎何刺欲救紀而後不能也彼)¶
　(注云惡公既救人辟難道還故書其止次以起之是/也正以此量力不責之則知荘公三年者力能救之)¶
　(而不敢救故刺之云故與至巂同文者僖二十六年/春公追齊師至巂弗及是也然則彼言至巂此言至)¶
　(過故言與至巂同文彼下注云國内兵不書而舉地/者善公齊師去則止不逺勞百姓過復取勝得用兵)¶
　(之節故詳録之即襄公知力不能敵不忍戰殺其民/至遇則止亦得用兵之冝故與之同文○定八年傳)¶
　(云公斂處父帥師而至經不書之則知封内之兵例/不書也今此公救成亦是封内之兵書之者正為至)¶
　(遇張本也至遇者是/不進之文故言此也)¶
季孫宿叔孫豹帥師城成郛音義(郛芳/夫反)¶
<pb:KR1e0006_WYG_020-10b>¶
秋八月丁巳日有食之注是後溴梁之盟信在大夫齊¶
蔡莒吳衛之禍徧滿天下疏(注觧云溴梁之盟在下十/六年春齊蔡云云者下二)¶
(十五年夏五月乙亥齊崔杼弑其君光冬十二月吳子/謁伐楚門于巢卒二十六年春二月辛卯衛甯喜弑其)¶
(君剽二十九年夏五月閽弑吴子餘祭三十年夏四月/蔡世子般弑其君固三十一年冬十有一月莒人弑其)¶
(君密州事不次者意/及則言不必見義也)¶
邾婁人伐我南鄙¶
冬十有一月癸亥晉侯周卒音義(周一本/作雕)¶
十有六年春王正月葬晉悼公¶
<pb:KR1e0006_WYG_020-11a>¶
三月公㑹晋侯宋公衛侯鄭伯曹伯莒子邾婁子薛伯¶
把伯小邾婁子于溴梁音義(溴本又作/臭古闃反)疏(觧云爾雅釋/地云梁莫大)¶
(于溴梁孫氏曰梁水橋也音義云湨/水出河内軹縣東南至温入河是也)戊寅大夫盟¶
　傳諸侯皆在是其言大夫盟何注据葵邱之盟諸侯¶
　皆在有大夫不言大夫盟疏(注觧云葵邱之盟在僖/九年其經云夏公㑹宰)¶
　(周公齊侯宋子以下于葵邱九月戊辰諸侯盟于葵/邱案彼經傳云不見有大夫之盟文唯有僖十五年)¶
　(三月公㑹齊侯宋公以下盟于牡邱遂次于匡公孫/敖率師及諸侯之大夫救徐然則牡邱之盟即有大)¶
　(夫可知此注云葵邱之盟者誤也冝為牡邱/字矣信在大夫也者言其信任在于大夫)信在大¶
<pb:KR1e0006_WYG_020-11b>¶
　夫也注故書大夫盟不言諸侯之大夫者起信在大¶
　夫疏(注不言諸侯之大夫者起信在大夫觧云欲/決上三年鷄澤之㑹經云及諸侯之大夫也)何¶
　言乎信在大夫注据上三年戊寅不起疏(注觧云即/上三年鷄)¶
　(澤之㑹經云戊寅叔孫豹及諸侯之大夫及陳袁僑/盟連言諸侯是其不起之文而言上戊寅不起者欲)¶
　(道今此戊寅起之二經皆言/戊寅故得相對為上下也)徧刺天下之大夫也曷¶
　為徧刺天下之大夫注据戊寅不刺之音義(徧刺音/遍下及)¶
　(下注/同)疏(注觧云不復言上戊寅者/上已言之從可知省文)君若贅旒然注旒¶
　旂旒贅繫屬之辭若今俗名就壻為贅壻矣以旂旒¶
<pb:KR1e0006_WYG_020-12a>¶
　喻者為下所執持東西旒者其數名禮記玉藻曰天¶
　子旂十有二旒諸侯九卿大夫七士五不言諸侯之¶
　大夫者明所刺者非但㑹上大夫并徧刺天下之大¶
　夫不殊内大夫者欲一其文見惡同也至此所以徧¶
　刺之者蕭魚之㑹服鄭最難諸侯勞倦莫肯復出而¶
　大夫常行三委于臣而君遂失權大夫故得信在故¶
　孔子曰唯器與名不可以假人不重出地者與三年¶
　雞澤大夫盟同義音義(贅章鋭反本又作綴丁衛反/又丁劣反繫屬也旒音留本)¶
<pb:KR1e0006_WYG_020-12b>¶
　(又作流旌旂之旒屬音燭見惡賢徧/反難乃旦反復扶又反重直用反)疏(注贅壻觧云/亦是妻所持)¶
　(挈故名之云爾○禮記玉藻觧云案今禮記玉藻即/無此文唯禮説稽命徴及含文嘉皆云天子旗九刃)¶
　(十二旒曵地諸侯七刃九旒齊軫卿大夫五刃七旒/齊較士三刃五旒齊首而言玉藻誤也云不言至大)¶
　(夫者注已云不言諸侯之大夫者起信在大夫今又/言此者謂不言諸侯之大夫有兩種之義非但起信)¶
　(在大夫明徧刺天下之大夫也云不殊内大夫者欲/一其文見惡同也者欲道上三年雞澤之㑹殊叔孫)¶
　(豹不一其文者非唯彼大夫之過豹惡亦可見故也/云諸侯勞倦莫肯復出而大夫常行三委于臣而君)¶
　(遂失權大夫故得信在者謂上十一年蕭魚之㑹以/來十四年春季孫宿叔老㑹晋士匄以下于向夏叔)¶
　(孫豹㑹晋荀偃以下伐秦冬季孫宿㑹晋士匄以下/于戚之屬是諸侯不出大夫常行也云故孔子曰唯)¶
<pb:KR1e0006_WYG_020-13a>¶
　(器與名不可以假人者家語文成二年左𫝊亦有此/言云不重出地者與三年雞澤大夫盟同義者即上)¶
　(注云不重出地有諸侯在/臣繫君故因上地是也)¶
晉人執莒子邾婁子以歸注錄以歸者甚惡晋有罪無¶
罪皆當歸京師不得自治之音義(惡烏/路反)疏(注觧云稱人/以執非伯討)¶
(已是晋之惡也復言以歸不决於天子/又是其惡故其録以歸者甚惡晋矣)¶
齊侯伐我北鄙¶
夏公至自㑹¶
五月甲子地震注是時溴梁之盟政在臣下其後叛臣¶
<pb:KR1e0006_WYG_020-13b>¶
二弑君五楚滅舒鳩齊侯襲莒乖離出奔兵事最甚疏¶
(注觧云叛臣二者即下二十三年夏晋欒盈復入于晋/入于曲沃二十六年春衛孫林父入于戚以叛是也云)¶
(弑君五者即下二十五年夏齊崔杼弑其君光二十六/年春衛甯喜弑其君剽二十九年夏閽弑吳子餘祭三)¶
(十年夏蔡世子般弑其君固三十一年冬莒人弑其君/密州之屬是也云楚滅舒鳩者即下二十五年秋楚屈)¶
(建帥師滅舒鳩是也云齊侯襲莒者在下二十三年冬/云乖離出奔者即下十七年宋華臣出奔陳二十年蔡)¶
(公子履陳侯之弟/光出奔楚之屬也)¶
叔老㑹鄭伯晉荀偃衛甯殖宋人伐許疏(觧云正本作/荀偃若有作)¶
(荀罃者/誤矣)¶
<pb:KR1e0006_WYG_020-14a>¶
秋齊侯伐我北鄙圍成¶
大雩注先是伐許齊侯圍成動民之應¶
冬叔孫豹如晉¶
十有七年春王二月庚午邾婁子瞷卒音義(瞷音閑或/下姧反左)¶
(氏作/牼)¶
宋人伐陳¶
夏衛石買帥師伐曹¶
秋齊侯伐我北鄙圍洮音義(洮他刀反/左氏作桃)¶
<pb:KR1e0006_WYG_020-14b>¶
齊高厚帥師伐我北鄙圍防¶
九月大雩注比年仍見圍不暇恤民之應¶
宋華臣出奔陳¶
冬邾婁人伐我南鄙¶
十有八年春白狄來¶
　𫝊白狄者何疏(觧云欲言其君經不書朝欲言/其臣不見名氏故執不知問)夷狄¶
　之君也何以不言朝不能朝也音義(朝直遙/反下同)¶
夏晉人執衛行人石買¶
<pb:KR1e0006_WYG_020-15a>¶
秋齊師伐我北鄙¶
冬十月公㑹晉侯宋公衛侯鄭伯曹伯莒子邾婁子滕¶
子薛伯把伯小邾婁子同圍齊曹伯負芻卒于師¶
楚公子午帥師伐鄭¶
十有九年春王正月諸侯盟于祝阿注下有執不日者¶
善同伐齊故褒與信辭音義(祝阿二𫝊/作祝柯)疏(注觧云公羊/之義不信者)¶
(日今上文同盟下即執邾婁子是/為不信而不日者褒與信辭故也)晋人執邾婁子¶
公至自伐齊¶
<pb:KR1e0006_WYG_020-15b>¶
　傳此同圍齊也何以致伐注据諸侯圍許致圍疏(注/觧)¶
　(云即僖二十八年冬諸侯遂圍/許二十九年公至自圍許是也)未圍齊也注故致伐¶
　起未圍齊則其言圍齊何抑齊也曷為抑齊注据侵¶
　蔡伐楚猶不抑疏(注觧云即僖四年春王正月公㑹/齊侯以下侵蔡蔡潰遂伐楚是也)¶
　(言猶不抑者正以楚為彊夷數害諸侯論/其淺深甚於齊矣猶不抑之故以為難也)為其亟伐¶
　也或曰為其驕蹇使其世子處乎諸侯之上也注以¶
　下葬略或説是也亟伐者并數爾加圍者明當從滅¶
　死二等奪其爵土音義(為于偽反下同亟去冀反注/同驕紀撟反本又作憍蹇紀)¶
<pb:KR1e0006_WYG_020-16a>¶
　(輦反并必政反數/所主反下數年同)疏(或曰至上也觧云即上十一年/夏公㑹晉侯以下伐鄭之時齊)¶
　(世子光在於莒子之上之屬是也注觧云下葬略者/即下文冬葬齊靈公注云不月者抑其父嫌子可得)¶
　(無過故奪臣子恩明光代父從政處諸侯之上不孝/也者是正以葬是生者之事故略其父葬得惡其子)¶
　(則知或説近其義也云亟伐者并數爾者即上圍成/圍洮圍防之屬故言并數爾必如此觧者正以宣九)¶
　(年秋取根牟傳云根牟者何邾婁之邑也曷為不繫/乎邾婁諱亟也注云亟疾也屬有小君之喪邾婁子)¶
　(来加禮未期而取其邑故諱不繫邾婁也然則彼言/亟者謂上有小君薨邾婁子來加禮於魯未期而伐)¶
　(取邑背信大疾故云亟今此直是頻擊伐魯故云亟/故須觧云亟伐者并數爾以别彼文○加圍者据未)¶
　(圍而言圍故謂之加也莊十年𫝊云觕者曰侵精者/曰伐戰不言伐圍不言戰入不言圍滅不言入書其)¶
<pb:KR1e0006_WYG_020-16b>¶
　(重者然則用兵之道滅為最甚入次之圍次之今加/言圍䡖於滅入二等明不合死但合黜爵滅土耳)¶
取邾婁田自漷水音義(漷火虢反/徐音郭)¶
　𫝊其言自漷水何注据齊人取濟西田不言自濟水¶
　音義(濟子/禮反)疏(注觧云即宣元年夏六/月齊人取濟西田是也)以漷為竟也何¶
　言乎以漷為竟注据取邑未嘗道竟界漷移也注魯¶
　本與邾婁以漷為竟漷移入邾婁界魯隨而有之諸¶
　侯土地本有度數不得隨水隨水有之當坐取邑故¶
　云爾疏(觧云漷移而經不書者外異故也然/則𫝊每言外異不書者亦据此文也)¶
<pb:KR1e0006_WYG_020-17a>¶
季孫宿如晋¶
葬曹成公¶
夏衛孫林父帥師伐齊¶
秋七月辛卯齊侯瑗卒音義(瑗于眷反一音/環二傳作環)疏(觧云左/氏榖梁)¶
(作環/字也)¶
晋士匄帥師侵齊至榖聞齊侯卒乃還¶
　𫝊還者何疏(觧云欲言其善而廢君命欲言/其惡還是善辭故執不知問)善辭也¶
　何善爾大其不伐喪也此受命乎君而伐齊則何大¶
<pb:KR1e0006_WYG_020-17b>¶
　乎其不伐喪注据公子買戍衛不卒戍言戍衛遂公¶
　意疏(注觧云即僖二十八年春公子買戍衛不卒戍/刺之傳云不卒戍者何不卒戍者内辭也不可)¶
　(使往也不可使往則其言戌衛何遂公意也彼注云/使臣子不可使恥深故諱使若往不卒竟事者明臣)¶
　(不得壅塞君命是也然則公子買不可使往而經書/戍衛以遂公意以明臣子不得壅塞君命今此士匄)¶
　(不行君命而經大/之故以為難也)大夫以君命出進退在大夫也注¶
　禮兵不從中御外臨事制冝當敵為師唯義所在士¶
　匄聞齊侯卒引師而去恩動孝子之心義服諸侯之¶
　君是後兵寢數年故起時善之言乃者士匄有難重¶
<pb:KR1e0006_WYG_020-18a>¶
　廢君命之心故見之言至榖者未侵齊也言聞者在¶
　竟外舉侵者張本音義(難乃旦反/見賢徧反)疏(注觧云司馬法/云閫外之事将)¶
　(軍裁之故云禮用兵之道不得國中制御于外也凡/為將軍之法必須臨事制冝謂専進退也當其敵之)¶
　(强弱而為師以禦之唯不為非義而已故言唯義所/在而老子云將軍有廟勝之䇿者謂未行之時先謀)¶
　(於廟授之斧鉞令有勝功也既授之斧鉞之後明即/自専之義裁其可否故是其冝也云恩動孝子之心)¶
　(義服諸侯之君者哀痛其喪是其恩故曰恩動孝子/之心依禮而行是其義故曰義服諸侯之君也云是)¶
　(後兵寢數年者謂自此以後兵事寢伏數年不起至/二十三年秋齊侯伐衛遂伐晋二十四年冬楚子蔡)¶
　(侯陳侯許男伐鄭者始有兵起也案明年仲孫遬帥/師伐邾婁亦是兵而言數年者正以魯與邾婁竟界)¶
<pb:KR1e0006_WYG_020-18b>¶
　(相近數相冐犯非齊晋之事故得然觧也云故起時/善之者正以士匄此事實依古禮但時莫能然特以)¶
　(為善故云起時善之云言乃者士匄有難重廢君命/之心故見之者正以宣八年傳云乃者何難也今又)¶
　(言乃故以重難觧之而言重者正以乃難於而故彼/註云言乃者内而深言而者外而淺故此云重難也)¶
　(云言至榖者未侵齊也者上十五年夏公救陳至遇/傳云其言至遇何不敢進也然則彼言至者不進之)¶
　(文今至榖即聞其喪明其未行侵故云言至榖者未/侵齊也云言聞者在竟外者正以古禮庶人為君齊)¶
　(衷三月若其入竟即舉而知之何道聞乎故如此觧/也云舉侵者張本者若如上説本未入齊但在竟外)¶
　(聞喪而言侵者/為下張本耳)¶
八月丙辰仲孫蔑卒¶
<pb:KR1e0006_WYG_020-19a>¶
齊殺其大夫髙厚¶
鄭殺其大夫公子喜音義(喜二𫝊/作嘉)疏(觧云左氏榖梁/作公子嘉也)¶
冬葬齊靈公注不月者抑其父嫌子可得無過故奪臣¶
子恩明光代父從政䖏諸侯之上不孝也䟽(注觧云正/以卒日葬)¶
(月終于春秋為大國之例今葬不書月故須觧之言抑/其父者即上十九年𫝊云未圍齊則其言圍齊何抑齊)¶
(也曷為抑齊為其亟伐也或曰為其驕&KR0989;使其世子處/乎諸侯之上也是也言嫌子可得無過者正以明王之)¶
(制父子兄弟罪不相及故也故奪臣子恩者正以葬是/生者之事故畧其父葬不書其月可以奪臣子恩也言)¶
(明光代父從政處諸侯之上不孝也者正以孝子之道/見父母不義之事不合從父之命處其人君之上焉得)¶
<pb:KR1e0006_WYG_020-19b>¶
(為孝乎故去其/父葬月以見之)¶
城西郛注言西郛者据都城録道東西¶
叔孫豹㑹晋士匄于柯音義(柯古/河反)¶
城武城¶
二十年春王正月辛亥仲孫遬㑹莒人盟于向音義(遬/音)¶
(速/)¶
夏六月庚申公㑹晋侯齊侯宋公衛侯鄭伯曹伯莒子¶
邾婁子滕子薛伯把伯小邾婁子盟于澶淵音義(澶市/然反)¶
<pb:KR1e0006_WYG_020-20a>¶
秋公至自㑹¶
仲孫遬帥師伐邾婁¶
蔡殺其大夫公子燮¶
蔡公子履出奔楚¶
陳侯之弟光出奔楚注為二慶所譖還在二十三年音¶
義(弟光左氏/𫝊作弟黄)疏(注觧云即下二十三年經云陳殺其大/夫慶虎及慶寅陳侯之弟光自楚歸于)¶
(陳注云前為二慶所譖出奔楚楚人治其罪陳人誅二/慶反光故言歸宋大夫山譖華元貶之而今此不貶者)¶
(殺二慶而光歸譖光/可知者即其義也)¶
<pb:KR1e0006_WYG_020-20b>¶
叔老如齊¶
冬十月丙辰朔日有食之注自溴梁之盟臣恣日甚故¶
比年日食疏(注觧云即上十六年溴梁之盟信在大夫/以来臣之放恣日日甚矣言比年日食即)¶
(下二十一年秋九月庚戌朔日有食之冬十月庚辰朔/日有食之二十三年春王二月癸酉日有食之是也)¶
季孫宿如宋¶
二十有一年春王正月公如晋注月者溴梁之盟後中¶
國方乖離善公獨能與大國疏(注觧云正以朝聘/例時故如此觧)¶
邾婁庶其以漆閭邱來奔音義(漆音七閭/力於反)¶
<pb:KR1e0006_WYG_020-21a>¶
　傳邾婁庶其者何疏(觧云欲言其君經不書爵欲言/其大夫邾婁無大夫故執不知)¶
　(問/)邾婁大夫也邾婁無大夫此何以書注据快無氏¶
　音義(快苦/夬反)疏(注觧云即昭二十七年冬邾婁快來奔/是其無氏即不合書見之義問者見快)¶
　(不書氏知邾婁無大夫既無大夫何以特書庶其乎/故難之然案下二十三年夏邾婁鼻我來奔何故不)¶
　(据鼻我而要以据快者正以鼻我以二字為稱/嫌鼻我為字若其据之於義不明故如此注也)重地¶
　也注惡受叛臣邑故重而書之不言叛者舉地言奔¶
　則魯坐受與庶其叛兩明故省文也音義(惡烏/路反)¶
夏公至自晋¶
<pb:KR1e0006_WYG_020-21b>¶
秋晋欒盈出奔楚¶
九月庚戌朔日有食之¶
冬十月庚辰朔日有食之¶
曹伯來朝¶
公㑹晋侯齊侯宋公衛侯鄭伯曹伯莒子邾婁子于商¶
任音義(任音/壬)¶
　𫝊十有一月庚子孔子生注時歳在己卯音義(庚子/孔子)¶
　(生𫝊文上有十月庚辰此亦十月也/一本作十一月庚子又本無此句)疏(解云左氏經/無此言則公)¶
<pb:KR1e0006_WYG_020-22a>¶
　(羊師從後記之注觧云何氏/自有長厯不得以左氏難之)¶
二十有二年春王正月公至自㑹注月者危公前彊隨¶
漷有邾婁地又受其叛臣邑而今與㑹不於上㑹月者¶
與日食同月不得復見音義(與音預見/賢遍反)疏(注月者危公/觧云正以凡)¶
(致例時故如此觧云前彊隨漷有邾婁地者即上十九/年春取邾婁田自漷水是也云又受其叛臣邑者即上)¶
(二十一年春邾婁庶其以漆閭丘來奔是也云不於上/㑹云云者言所以不於上商任㑹時書月以見危者正)¶
(以與上冬十月庚辰朔日有食之同/在十月不得見此義是以於此危)¶
夏四月¶
<pb:KR1e0006_WYG_020-22b>¶
秋七月辛酉叔老卒¶
冬公㑹晋侯齊侯宋公衞侯鄭伯曹伯莒子邾婁子滕¶
子薛伯把伯小邾婁子于沙隨公至自㑹¶
楚殺其大夫公子追舒¶
二十有三年春王二月癸酉朔日有食之¶
三月己巳把伯匄卒音義(匄古/害反)¶
夏邾婁鼻我来奔音義(鼻我二𫝊/作畀我)¶
　傳邾婁鼻我者何邾婁大夫也邾婁無大夫此何以¶
<pb:KR1e0006_WYG_020-23a>¶
　書以近書也注以奔無他義知以治近升平書也所¶
　𫝊聞世見治始起外諸夏録大略小大國有大夫小¶
　國略稱人所聞之世内諸夏治小如大廩廩近升平¶
　故小國有大夫治之漸也見於邾婁者自近始也獨¶
　舉一國者時亂實未有大夫治亂不失其實故取足¶
　張法而已音義(以治直吏反下見治治之漸同近升/平附近之近下近升同𫝊直専反見)¶
　(治賢徧/反下同)疏(邾婁鼻我者何觧云已觧於工○以近書/也以其治近於升平故復畫之注觧云荘)¶
　(二十四年冬曹羈出奔之下𫝊云曹無大夫此何以/書賢也何賢乎曹羈三諫不從遂去之故君子以為)¶
<pb:KR1e0006_WYG_020-23b>¶
　(得君臣之義也然則曹覊得諫義是以書之上二十/一年邾庶其之奔𫝊云邾婁無大夫此何以書重地)¶
　(也昭五年夏莒牟夷以牟婁及防兹宋奔傳云此何/以書重地也然則庶其牟夷皆以重地故書悉非常)¶
　(例今此鼻我無三諫之善無盗上之惡直奔而已更/無它義而得書見知以治近升平之故也云見於邾)¶
　(婁者自近始也者正以地接于魯故先治之也云治/亂不失其實故取足張法而已者言孔子作春秋欲)¶
　(以撥亂世多舉小國悉有大夫則恐文害其理故曰/治亂不失其實也今鼻我更無他義而得書見明其)¶
　(張三世之法故曰/取足張法而已)¶
葬把孝公¶
陳殺其大夫慶虎及慶寅¶
<pb:KR1e0006_WYG_020-24a>¶
陳侯之弟光自楚歸于陳注前為二慶所譖出奔楚楚¶
人治其罪陳人誅二慶反光故言歸宋大夫山譖華元¶
貶此不貶者殺二慶而光歸譖光可知音義(譖側/鴆反)疏(注/觧)¶
(云在上二十年秋云故言歸者正以歸者出入無惡之/文故也云宋大夫山譖華元貶者即成十五年秋宋華)¶
(元出奔晉宋華元自晉歸于宋宋殺其大夫山何氏云/不氏者見殺在華元歸後嫌直自見殺者故貶之明以)¶
(譖華元故今此殺二慶之後光乃歸/歸者出入無惡之文則知譖光明矣)¶
晉欒盈復入于晉入于曲沃音義(復扶又/反注同)¶
　傳曲沃者何疏(觧云欲言晋邑理當舉重欲言/非晋邑繫晋言之故執不知問)晋之¶
<pb:KR1e0006_WYG_020-24b>¶
　邑也其言入于晉入于曲沃何注据當舉重欒盈將¶
　入晉晉人不納由乎曲沃而入也注欒盈本欲入晋¶
　簒大夫位晋人不納更入於曲沃得其士衆以入晋¶
　國曲沃大夫當坐故復言入簒大夫位例時疏(注觧/云復)¶
　(入者出無惡之文故知其入欲有所簒也不直言入/又無叛文故知不簒君位也其惡之文不繫於簒君)¶
　(故知止欲簒大夫也云曲沃大夫當坐故復言入也/正以入者出入惡之文而入于曲沃故知從晋郷曲)¶
　(沃之時有罪明矣曲沃大夫受納有罪之人故云當/坐春秋欲見此義故不舉重復書入於曲沃矣云簒)¶
　(大夫位例時者正以經書夏故知例時昭二十一年/夏宋華亥向甯華定自陳入于宋南里以畔定十一)¶
<pb:KR1e0006_WYG_020-25a>¶
　(年秋宋樂世心自曹/入于蕭之屬皆是也)¶
秋齊侯伐衛遂伐晋八月叔孫豹帥師救晋次于雍渝¶
音義(渝羊朱反/左氏作榆)¶
　傳曷為先言救而後言次注据次于聶北救邢音義¶
　(聶女/輒反)疏(注觧云即僖元年春齊師宋/師曹師次于聶北救邢是也)先通君命也注¶
　惡其不遂君命而専止次故先通君命言救音義(惡/烏)¶
　(路/反)¶
己卯仲孫遬卒¶
<pb:KR1e0006_WYG_020-25b>¶
冬十月乙亥臧孫紇出奔邾婁音義(紇恨/𤼵反)¶
晋人殺欒盈¶
　𫝊曷為不言殺其大夫注据簒得大夫之位疏(注觧/云正)¶
　(以夏已入晋冬乃殺之𫝊又云曷為不/言殺其大夫故知簒得大夫之位矣)非其大夫也¶
　注明非君所置不得為大夫無大夫文而殺之稱人¶
　者從討賊辭大其除亂也疏(注觧云公羊之例大大/自相殺稱人即文九年)¶
　(晋人殺其大夫先都之屬是今無大夫之文稱人者/欲從衛人殺州吁齊人殺無知之屬是討賊之辭故)¶
　(也實非簒而作討賊/之辭者大其除亂也)¶
<pb:KR1e0006_WYG_020-26a>¶
齊侯襲莒¶
二十有四年春叔孫豹如晋¶
仲孫羯帥師侵齊音義(仲孫羯本又作褐/亦作偈同居羯反)¶
夏楚子伐吳¶
秋七月甲子朔日有食之既注是後楚滅舒鳩齊崔杼¶
衛甯喜弑其君疏(注觧云二十五年秋楚屈建帥師滅/舒鳩二十五年夏齊崔杼弑其君光)¶
(二十六年春衛甯/喜弑其君剽是也)¶
齊崔杼帥師伐莒¶
<pb:KR1e0006_WYG_020-26b>¶
大水注前此叔孫豹救晋仲孫羯侵齊比興師衆民怨¶
之所生也¶
八月癸巳朔日有食之注與甲子同疏(注觧云在/上七月也)¶
公㑹晋侯宋公衞侯鄭伯曹伯莒子邾婁子滕子薛伯¶
把伯小邾婁子于陳儀注陳儀二傳作夷儀二十五年¶
同疏(陳儀左氏與/榖梁作夷儀)¶
冬楚子蔡侯陳侯許男伐鄭¶
公至自㑹¶
<pb:KR1e0006_WYG_020-27a>¶
陳咸冝咎出奔楚音義(咸本又作鍼其/亷反咎其九反)¶
叔孫豹如京師¶
大饑注有死傷曰大饑無死傷曰饑疏(注觧云正以諸/經直言饑此加)¶
(大故/也)¶
　¶
　¶
　¶
　¶
<pb:KR1e0006_WYG_020-27b>¶
　¶
　¶
　¶
　¶
　¶
　¶
　¶
　春秋公羊傳注疏卷二十¶
#+PROPERTY: JUAN 卷二十考證
<pb:KR1e0006_WYG_020-28a>¶
　春秋公羊傳卷二十考證¶
莒人伐我東鄙圍台𫝊伐而言圍者取邑之辭也○劉¶
　敞曰𫝊非也伐一事也圍一事也取一事也三者不¶
　相亂明矣而猶云云不亦惑乎此下有季孫宿帥師¶
　救台即莒人既取之尚何救乎¶
　又疏圍台之經為文者○此句不可觧疑有脫誤各¶
　本皆同無可考正¶
劉夏逆王后于齊疏欲言非官與宰咺文相值○推尋¶
<pb:KR1e0006_WYG_020-28b>¶
　文義相値似應作相似¶
公至自伐齊𫝊未圍齊也○劉敞曰非也若諸侯實未¶
　嘗圍齊者春秋何得書之乎且春秋記事之書非記¶
　意之書也豈得探意以為事乎¶
傳為其亟伐也疏邾婁子來加禮於魯○監本脱子字¶
　今依閣本添補¶
取邾婁田自漷水𫝊漷移也○(臣召南/)按左傳次于泗¶
　上疆我田取邾田自漷水歸之於我是魯人以力奪¶
<pb:KR1e0006_WYG_020-29a>¶
　取之耳傳謂漷移説近於誣劉敞曰若魯以漷自移¶
　而取田春秋乃坐其君以盜地乎此論甚確¶
晋士匄帥師侵齊至榖聞齊侯卒乃還𫝊大夫以君命¶
　出進退在大夫也注禮兵不從中御外○(臣召南/)按¶
　公羊之例大夫無遂事又曰大夫出竟有可以安社¶
　稷利國家則専之可也又曰大夫以君命出進退在¶
　大夫也説各不同惟董子繁露觧極明白曰春秋固¶
　有常義又有應變無遂事者謂平生安寧也專之可¶
<pb:KR1e0006_WYG_020-29b>¶
　者謂危除患也進退在大夫者率用兵也可謂善説¶
　經傳又按蘇轍曰將在軍君命有所不受有善而專¶
　之君與有焉必君命而後可則安用將矣可謂善説¶
　此𫝊¶
　又注恩動孝子之心義服諸侯之君○(臣照/)按蕭望¶
　之言春秋晋士匄帥師侵齊聞齊侯卒引師而還君¶
　子大其不伐喪以為恩足以服孝子&KR0105;足以動諸侯¶
　是何氏注所本也又監本脱義字以疏文証之義字¶
<pb:KR1e0006_WYG_020-30a>¶
　必不可省今從汲古閣本添補¶
邾婁庶其以漆閭邱來奔𫝊邾婁無大夫此何以書○¶
　劉敞曰𫝊非也其曰重地是也假令賤者竊邑来奔¶
　不可但云邾人故須著見其名示有所勸懲也¶
公㑹晋侯齊侯宋公衛侯鄭伯曹伯莒子邾婁子于商¶
　任傳十有一月庚子孔子生○(臣召南/)按左傳記孔¶
　子之卒而公羊榖梁則記孔子之生但所記亦㣲不¶
　同榖梁但云庚子孔子生蒙上十月十月書庚辰朔¶
<pb:KR1e0006_WYG_020-30b>¶
　則庚子是十月廿一日也公羊作十一月庚子十一¶
　月當有庚戌庚申庚午必不得有庚子故陸氏釋文¶
　云此亦十月也史記魯世家則曰襄公二十二年孔¶
　子生正義云生在周靈王二十一年也孔子世家亦¶
　同索隠云公羊傳襄公二十一年十有一月庚子孔¶
　子生今以為二十二年盖以周正十一月屬明年故¶
　誤也後序孔子卒云七十二歳毎少一歳也按公榖¶
　是孔門弟子所𫝊于孔子生日當無不確以十月冝¶
<pb:KR1e0006_WYG_020-31a>¶
　有庚子言之則公羊所云十一月者一字或是衍文¶
　(臣宗萬/)按羅璧辨孔子生年月日引五行書謂生於¶
　庚戌年二月二十三庚子引孔氏家譜祖庭廣記謂¶
　生於魯襄二十二年十月二十七日庚子與公榖俱¶
　不合五行書固不足信家譜所𫝊當别有據附誌於¶
　此¶
　又注時歳在己卯○(臣召南/)按是歳實在己酉不知¶
　何氏何以言歳在己卯疏謂何氏自有長歴不得以¶
<pb:KR1e0006_WYG_020-31b>¶
　左氏難之知何氏竟以是歳為己卯矣(臣宗萬/)按古¶
　文卯作&KR2279;酉作丣字形相類故何氏誤以己酉為己¶
　卯非何氏自有長歴也¶
公㑹晋侯齊侯宋公衛侯鄭伯曹伯莒子邾婁子滕子¶
　薛伯把伯小邾婁子于沙隨公至自㑹○左氏經無¶
　滕子公榖經皆有滕字¶
邾婁鼻我來奔傳以近書也○劉敞曰此文過飾非之¶
　辭非要言也¶
<pb:KR1e0006_WYG_020-32a>¶
陳咸冝咎出奔楚○(臣浩/)按冝咎自是鍼子之後左氏¶
　經作鍼是也但釋文于經下既曰咸本又作鍼則公¶
　羊經舊作咸字矣¶
　¶
　¶
　¶
　¶
　¶
<pb:KR1e0006_WYG_020-32b>¶
　¶
　¶
　¶
　¶
　¶
　¶
　¶
　春秋公羊傳卷二十考證¶
