# -*- mode: mandoku-view; -*-
#+TITLE: 春秋公羊傳注疏
#+DATE: 2015-08-24 22:12:29.239821
#+PROPERTY: ID KR1e0006
#+PROPERTY: BASEEDITION WYG    
#+PROPERTY: JUAN 卷二十一
<pb:KR1e0006_WYG_021-1a>¶
欽定四庫全書¶
　春秋公羊傳注疏卷二十一(起襄公二十五/年盡三十一年)¶
　　漢何休學　　　　　　　唐陸徳明音義¶
二十有五年春齊崔杼帥師伐我北鄙¶
夏五月乙亥齊崔杼弑其君光¶
公㑹晉侯宋公衞侯鄭伯曹伯莒子邾婁子滕子薛伯¶
把伯小邾婁子于陳儀¶
六月壬子鄭公孫舍之帥師入陳注日者陳鄭俱楚之¶
<pb:KR1e0006_WYG_021-1b>¶
與國今鄭背楚入陳明中國當憂助鄭以離楚弱陳故¶
為中國憂録之音義(背音佩為/于偽反)疏(注解云正以公羊之/義入例書時傷害多)¶
(者乃始書月即成七年秋呉入州來隠二年夏五月莒/人入向之屬是今此書日故為憂録之故也言陳鄭楚)¶
(之與國者正以宣十一年夏楚/子陳侯鄭伯盟于辰陵之文也)¶
秋八月己巳諸侯同盟于重邱注㑹盟再出不舉重者¶
起諸侯欲誅崔杼故詳録之音義(重直/龍反)疏(注解云正以/文十四年夏)¶
(公㑹宋公以下同盟于新城舉盟以為重不言㑹于某/今㑹盟並舉故須解之僖九年公㑹宰周公以下于葵)¶
(邱之下注云㑹盟一事不舉重者時宰周公不與盟也/昭十三年平邱之下注云不舉重者起諸侯欲討棄疾)¶
<pb:KR1e0006_WYG_021-2a>¶
(故詳録之/與此同)¶
公至自㑹¶
衞侯入于陳儀¶
　傳陳儀者何疏(解云欲言是國衛侯入于欲言/其邑不繫于衛故執不知問)衛之¶
　邑也曷為不言入于衛注据與鄭突入櫟同音義(櫟/力)¶
　(狄/反)疏(注解云桓十五年秋九月鄭伯突入于櫟櫟者/何鄭之邑曷為不言入于鄭注云据齊陽生立)¶
　(陳乞家言入于齊今此亦据哀公六年齊陽生之事/與之同故云据與鄭突入櫟同矣哀六年傳云景公)¶
　(死而舍立陳乞使人迎陽生于諸其家諸大夫不得/已皆逡廵北面再拜稽首而君之爾然則陽生實入)¶
<pb:KR1e0006_WYG_021-2b>¶
　(陳乞家而言入于齊今衛侯入于陳儀不言入于衛/是以据而難之然則陽生入于陳乞之家在國都之)¶
　(内故言入于齊陳儀非/國都故不得言入于衛)諼君以弑也注以先言入后¶
　言弑也時衛侯為剽所簒逐不能以義自復詐願居¶
　是邑為剽臣然后候間伺便使甯喜弑之君子恥其¶
　所為故就為臣以諼君惡之未得國言入者起詐簒¶
　従此始音義(諼况元反弑音試注同后年放此/伺便音司下婢面反惡烏路反)疏(注/解)¶
　(云先言入后言弑者謂今言入二十六年弑剽是也/云時衛侯為剽所簒逐者初見簒逐在十四年今仍)¶
　(未復故言時也云然后候間伺便使甯喜弑之者在/下二十六年春云故就為臣以諼君惡之者謂就其)¶
<pb:KR1e0006_WYG_021-3a>¶
　(君之文以惡之云未得國言入者云/云欲言小白陽生之屬得國乃言入)¶
楚屈建帥師滅舒鳩音義(屈居/勿反)¶
冬鄭公孫囆帥師伐陳¶
十有二月呉子謁伐楚門于巢卒音義(謁左氏/作遏)疏(呉子/謁亦)¶
(有一夲作/遏字者)¶
　傳門于巢卒者何疏(解云欲言好死舉門于巢卒欲/言其殺卒非殺之稱故執不知)¶
　(問/)入門乎巢而卒也入門乎巢而卒者何疏(解云雖/加入字)¶
　(仍未分明故更/以不知問之)入巢之門而卒也注以先言門后言¶
<pb:KR1e0006_WYG_021-3b>¶
　于巢呉子欲伐楚過巢不假塗卒暴入巢門門者以¶
　為欲犯巢而射殺之君子不怨所不知故與巢得殺¶
　之使若呉為自死文所以彊守禦也書伐者明持兵¶
　入門乃得殺之音義(卒暴七忽反/射食亦反)疏(注解云先言門/后言于巢者正)¶
　(以先入其門巢人乃殺故言門于巢卒傳/云入巢之門而卒也者解入于巢而卒)呉子謁何¶
　以名注据諸侯伐人不名傷而反未至乎舍而卒也¶
　注以名卒間無事知以傷辜死還就張本文伐名知¶
　傷而反卒繫巢知未還至舍巢不坐殺復見辜者辜¶
<pb:KR1e0006_WYG_021-4a>¶
　内當以弑君論之辜外當以傷君論之音義(復扶/又反)疏¶
　(解云上七年傳云鄭伯髠原何以名傷而反未至乎/舍而卒也已是辜傳也今復發之者正以彼是臣傷)¶
　(其君今此異國因其異故復發之注解云正以伐楚/而書名門于巢而言卒其間更無事知以傷之故傷)¶
　(辜而死是以還就于伐而書其名為卒張夲文云伐/名知傷而反卒繫巢知未還至舍者正以名者卒爵)¶
　(之稱今于伐己名知其見傷而反也其卒之時仍繫/巢言之故知於被傷還未至于舍止之處而卒也云)¶
　(巢不坐殺復見辜者上注云與巢得殺是巢不坐殺/也言復見辜者對上七年言之故言復也云辜内當)¶
　(云云者上注云與巢得殺之今見辜者正以過國假/塗賔客之謙謹重門設守主人之恒備今呉人無禮)¶
　(凌暴巢國若不與殺開衰世諸侯使得縦横巢無禦/備而殺人之君若今舍之又脱漏其罪是以何氏進)¶
<pb:KR1e0006_WYG_021-4b>¶
　(退見之若以殺論巢君合絶若以傷/論貶黜而已云云之說在上七年)¶
二十有六年春王二月辛卯衛甯喜弑其君剽注甯喜¶
為衛侯衎弑剽不舉衎弑剽者諼成于喜音義(剽匹妙/反為于)¶
(偽反下文為/惡曷為同)疏(注解云甯喜為衎弑剽下二十七年傳/文云不舉衎弑剽者諼成于喜者言喜)¶
(若為衎弑剽春秋舉重宜書衎弑今書喜者正由諼成/于喜故也是以下二十七年傳曰甯殖死喜立為大夫)¶
(使人謂獻公曰黜公者非甯氏也孫氏為/之吾欲納公何如是諼詐成于喜之文也)¶
衛孫林父入于戚以叛注衎盜國林父未君事衎言叛¶
者林父本逐衎衎入故叛衎得誅之猶定公得誅季氏¶
<pb:KR1e0006_WYG_021-5a>¶
故正之云爾疏(注解云正以凡言叛者臣盜土之辭故/如此解云林父本逐衎者在十四年也)¶
(云猶定公得誅季氏者昔林父逐衎衎得誅之季氏不/逐定公而定公得誅季氏者正以昭公是父父子一體)¶
(榮辱同之季氏逐昭公故與定公得誅之也知如此者/正以定公元年霣霜殺菽何氏云周十月夏八月㣲霜)¶
(用事未可殺菽菽者少類為稼強季氏象也是時定公/喜於得位而不念父黜逐之恥反為滛祀立煬宫故天)¶
(示以當早誅/季氏是也)¶
甲午衛侯衎復歸于衛¶
　傳此諼君以弑也其言復歸何注据齊陽生至陳乞¶
　家時書入于齊不書復歸復歸者入無惡文疏(注解/云即)¶
<pb:KR1e0006_WYG_021-5b>¶
　(哀六年秋齊陽生入于齊傳云景公死而舍立陳乞/使人迎陽生于諸其家諸大夫不得已皆再拜稽首)¶
　(而君之爾是也云復歸者入無惡文者即/桓十五年傳云復歸者出惡歸無惡是也)惡剽也注¶
　主惡剽衛侯入無惡則剽惡明矣音義(惡剽烏路反/注及下惡剽)¶
　(以惡并下注故惡反/惡惡輕無惡皆同)曷為惡剽注据齊陽生不書歸¶
　惡舍剽之立於是未有說也注凡簒立皆縁親親也¶
　剽以公孫立於是位尤非其次故衛人未有説喜由¶
　此得成諼禍故惡以為戒也簒重不書反惡此者因¶
　重不得書故得惡輕亦欲以見重音義(有説音悦注/同以見賢徧)¶
<pb:KR1e0006_WYG_021-6a>¶
　(反下出/見同)疏(注解云凡簒立皆縁親親者正以有繼及/之道故也云剽以公孫立於是位尤非其)¶
　(次故衛人未有説者若以昭穆言之逺於公子故曰/尤非其次也昭穆既逺復無賢徳是以衛未有説之)¶
　(也/)然則曷為不言剽之立注据衛人立晉疏(注在隠/四年)¶
　不言剽之立者以惡衛侯也注欲起衛侯失衆出奔¶
　故不書剽立剽立無惡則衛侯惡明矣日者起甯氏¶
　復納之故出入同文也甯喜弑君而衛侯歸則甯氏¶
　納之明矣以歸出奔俱日知出納之者同衛侯歸而¶
　孫氏叛孫氏本與甯氏共逐之亦可知也名者起盜¶
<pb:KR1e0006_WYG_021-6b>¶
　國盜國明則復歸為惡剽出見矣音義(復納扶/又反)疏(注/解)¶
　(云日者起甯氏復納之正以春秋之例歸與復歸例/皆時即僖二十八年夏六月衛侯鄭自楚復歸于衛)¶
　(何氏云復歸例皆時此月者為下卒出也是也今此/書日故須解之云故出入同文也者即十四年夏四)¶
　(月己未衛侯衎出奔齊今此復日故曰同文也云盜/國明至見矣者正以復歸者出有惡入無惡故得為)¶
　(惡剽之文何者衎既盜國寕得/無惡而入言復歸知更有所見)¶
夏晉侯使荀呉來聘¶
公㑹晉人鄭良霄宋人曹人于澶淵¶
秋宋公殺其世子痤注痤有罪故平公書葬音義(痤在/禾反)¶
<pb:KR1e0006_WYG_021-7a>¶
疏(注解云春秋之例君殺無罪大夫及枉殺世子者皆/不書葬以明其合絶是以申生無罪不書獻公之葬)¶
(至昭十一年經云叔弓如宋葬宋平公者正以痤有罪/故也若隠元年鄭伯克段于鄢以其有罪故去弟痤今)¶
(若有罪仍言世子者正以叚有當國之罪重故如其意/貶去其弟使如國君氏上鄭所以見叚之惡逆矣今痤)¶
(之罪㣲不足去世子但是/合罪之科故得存其葬矣)¶
晉人執衛甯喜¶
　傳此執有罪何以不得為伯討注据甯喜弑君者稱¶
　人而執非伯討疏(注解云稱人而執非伯/討者僖四年傳文也)不以其罪¶
　執之也注明不得以為功當坐執人¶
<pb:KR1e0006_WYG_021-7b>¶
八月壬午許男甯卒于楚音義(甯乃/定反)¶
冬楚子蔡侯陳侯伐鄭¶
葬許靈公¶
二十有七年春齊侯使慶封來聘¶
夏叔孫豹㑹晉趙武楚屈建蔡公孫歸生衛石惡陳孔¶
瑗鄭良霄許人曹人于宋音義(孔瑗二傳/作孔奐)¶
衛殺其大夫甯喜衛侯之弟鱄出奔晉音義(鱄市轉反/又音專一)¶
(音直/轉反)¶
<pb:KR1e0006_WYG_021-8a>¶
　傳衛殺其大夫甯喜則衛侯之弟鱄曷為出奔晉注¶
　据與射姑同音義(射音亦/又音夜)疏(注解云即文六年晉殺/其大夫陽處父狐射姑)¶
　(出奔狄傳云晉殺其大夫陽處父則狐射姑曷為出/奔彼注云据蔡殺其大夫公子燮蔡公子履出奔楚)¶
　(此非同姓恐見及然則今此亦据公子履出奔之事/與射姑同故言据與射姑同矣其公子履之事在上)¶
　(二十/年秋)為殺甯喜出奔也曷為為殺甯喜出奔注据非¶
　同姓音義(為殺于偽反下為殺為/我為衛注深為皆同)衛甯殖與孫林父¶
　逐衛侯而立公孫剽甯殖病將死謂喜曰黜公者非¶
　吾意也孫氏為之注黜猶出逐音義(黜勑律反/下文注同)我即¶
<pb:KR1e0006_WYG_021-8b>¶
　死女能固納公乎注固猶必也喜者殖子殖本與孫¶
　氏共立剽而孫氏獨得其權故有此言音義(女音/汝)喜¶
　曰諾甯殖死喜立為大夫使人謂獻公曰黜公者非¶
　甯氏也孫氏為之吾欲納公何如獻公曰子茍納我¶
　吾請與子盟注盟者欲堅固喜意喜曰無所用盟注¶
　時喜見獻公多詐欲使公子鱄保之故辭不肯盟曰¶
　臣納君義也無用為盟矣請使公子鱄約之注喜素¶
　信鱄以為鱄能保獻公獻公謂公子鱄曰甯氏將納¶
<pb:KR1e0006_WYG_021-9a>¶
　我吾欲與之盟其言曰無所用盟請使公子鱄約之¶
　子固為我與之約矣公子鱄辭曰夫負羈縶注縶馬¶
　絆也音義(羈縶本又作□下陟/立反馬絆也絆音半)執鈇鑕從君東西南¶
　北則是臣僕庶孽之事也注僕從者庶孽衆賤子猶¶
　樹之有孽生音義(鈇音甫又方于反鑕之實反從君/才用反又如字注同孽魚列反又)¶
　(五割反注/及下同)疏(執鈇鑕者似若司弓/矢云甲革椹鑕之類)若夫約言為信則¶
　非臣僕庶孽之所敢與也注鱄見獻公多詐不敢保¶
　音義(與音/預)獻公怒曰黜我者非甯氏與孫氏凡在爾¶
<pb:KR1e0006_WYG_021-9b>¶
　注欲以此語迫従令必約之音義(令力/呈反)公子鱄不得¶
　已而與之約己約歸至殺甯喜注獻公歸至國背約¶
　殺甯喜音義(背音佩/下同)公子鱄絜其妻子而去之注慙¶
　恚不能保獻公音義(絜苦結反/恚一睡反)將濟于河&KR0157;其妻子¶
　注&KR0157;猶提也而與之盟注恐乘舟有風波之害己意¶
　不得展故將濟豫與之盟曰茍有履衛地食衛粟者¶
　昩雉彼視注昩割也時割雉以為盟猶曰視彼割雉¶
　負此盟則如彼矣傳極道此者見獻公無信刺鱄兄¶
<pb:KR1e0006_WYG_021-10a>¶
　為彊臣所逐既不能救又移心事剽背為姦約獻公¶
　雖復因喜得反誅之小負未為大惡而深以自絶所¶
　謂守小信而㤀大義拘小介而失大忠不為君漏言¶
　者即漏言當坐殺大夫不得以正葬正葬明喜有罪¶
　音義(昩舊音刎亡粉反一音末又音蔑割也見/獻賢徧反下見此同復扶又反介音界)疏(注/解)¶
　(云獻公之入甯喜之由背賢弟之約殺所恃之人應/為大惡而言小負者正以甯氏殺逐两君累世同惡)¶
　(雖納舊君未足掩其前罪今獻公違約殺之故謂之/小負何氏必知小負者正以下二十九年秋葬衛獻)¶
　(公若殺無罪大夫例不書葬而獻公書葬甯喜有罪/明矣喜既有罪則殺之者罪輕其罪既輕謂之小負)¶
<pb:KR1e0006_WYG_021-10b>¶
　(不亦宜乎君漏言者即文六年傳云射姑殺則其稱/國以殺何君漏言也是也然則君漏言者即坐殺大)¶
　(夫故當去其葬而文六年晉襄公由漏言以殺處父/而經書公子遂如晉葬襄公者正以彼經殺在葬後)¶
　(是以不得去/其君葬矣)¶
秋七月辛巳豹及諸侯之大夫盟于宋¶
　傳曷為再言豹注据盟于首戴不再出公疏(注解云/即僖五)¶
　(年夏公及齊侯宋公以下㑹王世子/于首戴秋八月諸侯盟于首戴是也)殆諸侯也注殆¶
　危也危諸侯故再出豹懼錄之曷為殆諸侯注据首¶
　戴不殆為衛石惡在是也曰惡人之徒在是矣注衛¶
<pb:KR1e0006_WYG_021-11a>¶
　侯衎不信而使惡臣石惡來故深為諸侯危懼其將¶
　負約為禍原先見此者衎負鱄殺喜得書葬嫌於義¶
　絶可欲起其小負㑹盟再出不舉重者方再出豹也¶
　石惡惡者下出奔是也疏(注㑹盟再出解云正以文/十四年夏公㑹宋公以下)¶
　(同盟于新城舉盟以為重不言㑹/于某今此㑹盟並舉故須解之)¶
冬十有二月乙亥朔日有食之注是后閽殺呉子餘祭¶
蔡世子般弑其君莒人弑其君之應音義(閽殺音昏下/音弑二十九)¶
(年同祭/側界反)疏(注解云即下二十九年夏五月閽弒呉子餘/祭三十年夏四月蔡世子般弑其君固三十)¶
<pb:KR1e0006_WYG_021-11b>¶
(一年冬十月莒人/弑其君宻州是也)¶
二十有八年春無冰注豹羯為政之所致疏(注解云成/元年無冰)¶
(之下注云尚書曰舒恒燠若易京房傳曰當寒而温倒/置也是時成公幼少季孫行父專權而委任之所致即)¶
(其義也而偏指豹羯者正以數年以來專見豹羯之事/不見季孫見經明是時豹羯用事故也即上二十三年)¶
(叔孫豹帥師救晉次于雍渝二寸四年叔孫豹如晉仲/孫羯帥師侵齊二十七年夏叔孫豹㑹晉趙武以下于)¶
(宋案下文秋仲孫羯如晉二十九年夏/仲孫羯㑹晉荀盈以下城把之屬是也)¶
夏衛石惡出奔晉¶
邾婁子來朝¶
<pb:KR1e0006_WYG_021-12a>¶
秋八月大雩注公方乆如楚先是豫賦于民之所致疏¶
(注解云即下十一月公如楚二/十九年夏五月公至自楚是也)¶
仲孫羯如晉¶
冬齊慶封來奔¶
十有一月公如楚注如楚皆月者危公朝夷狄也疏(注/解)¶
(云如楚皆月者即此及昭七年/三月公如楚皆月之屬是也)¶
十有二月甲寅天王崩注靈王¶
乙未楚子昭卒注乙未與甲寅相去四十二日蓋閏月¶
<pb:KR1e0006_WYG_021-12b>¶
也葬以閏數卒不書閏者正取期月明期三年之喪始¶
死得以閏数非死月不得数閏音義(閏數所主反下同/期居其反又作期)¶
疏(注解云哀五年閠月葬齊景公傳云閏不書此何以/書注云据楚子昭卒不書閏傳云䘮以閏數也注云)¶
(謂䘮服大功以下諸䘮當以閏月為數傳又云䘮曷為/以閏數注云据卒不書閏傳云䘮數畧也注云畧猶殺)¶
(也以月數恩殺故并閏數然則大功以下以月為數故/得數之故此注云葬以閏數云卒不書閏者正取期月)¶
(者以其&KR0145;期月故不得書閏矣何者以閏非正月故也/以此言之明期三年之䘮始死在閏月得數之何者正)¶
(以閏月者前月之餘故得繼前月言之若閏不在始死/之月則不得數之何者期三年皆以年計若通閏數之)¶
(則不滿期/三年故也)¶
<pb:KR1e0006_WYG_021-13a>¶
二十有九年春王正月公在楚¶
　傳何言乎公在楚注据成十一年正月公在晉不書¶
　疏(注解云即成十年秋七月公如晉十一年春王/三月公至自晉則知正月之時公在晉明矣)正¶
　月以存君也注正月嵗終而復始臣子喜其君父與¶
　嵗終而復始執贄存之故言在在晉不書在楚書者¶
　惡襄公乆在夷狄為臣子危録之音義(復扶又反惡/烏路反下惡)¶
　(以同為臣于偽反下故/為為季子傳凡為同)疏(注解云公在國時恒以嵗/首存之今君在楚不得行)¶
　(此事故書其所在云在晉不書云云者即成十一年/是也若然案昭三十一年三十二年皆云春王正月)¶
<pb:KR1e0006_WYG_021-13b>¶
　(公在乾侯何言在晉不書者昭三十年注云閔公運/潰無尺土之居逺在乾侯故以存君書明臣子當憂)¶
　(納之然則閔公失國逺在晉/地是以書之仍非常例也)¶
夏五月公至自楚¶
庚午衛侯衎卒¶
閽弑呉子餘祭¶
　傳閽者何疏(解云欲言其臣閽非臣稱欲言/非臣而得弑呉子故執不知問)門人也¶
　注守門人號刑人也注以刑為閽古者肉刑墨劓臏¶
　宫與大辟而五孔子曰三皇設言民不違五帝畫象¶
<pb:KR1e0006_WYG_021-14a>¶
　世順機三王肉刑揆漸加應世黠巧姦偽多音義(劓/魚)¶
　(器反臏毗忍反辟婢亦反畫/音獲應應對之應黠閑八反)疏(注解云何氏所以必/言古者肉刑者正以)¶
　(漢文帝感女子之訴恕倉公之罪除肉刑之制故指/肉刑為古者矣知五刑為此等者正以元命包云墨)¶
　(劓辟之屬各千臏辟之屬五百宫辟之屬三百大辟/之屬二百列為五刑罪次三千是也案周禮司刑職)¶
　(云墨罪五百劓罪五百刖罪五百宫罪五百大辟五/百凡二千五百與此違者鄭駮異義云臯陶改臏為)¶
　(剕呂刑有剕周改剕為刖然則司刑職周刑也孔子/為春秋採摘古制是以元命包之文與司刑名異條)¶
　(目不同云孔子曰三皇設言民不違五帝畫象世順/機三王肉刑揆漸加應世黠巧姦偽多者孝經説文)¶
　(言三皇之時天下醇粹其若設言民無違者是以不/勞制刑故曰三皇設言民無違也其五帝之時犂庶)¶
<pb:KR1e0006_WYG_021-14b>¶
　(已薄故設象刑以示其恥當世之人順而從之機而/疾之矣故曰五帝畫象世順機也畫猶設也其象刑)¶
　(者即唐傳云唐虞之象刑上刑赭衣不純注云純縁/也時人尚徳義犯刑者但易之衣服自為大恥中刑)¶
　(雜屨屨履也下刑墨幪幪巾也使不得冠飾周禮罷/民亦然上刑易三中刑易二下刑易一輕重之差以)¶
　(居州里而民恥之是也三王之時劣薄已甚故作肉/刑以威恐之言三王必為重刑者正揆度其世以漸)¶
　(欲加而重之故曰揆漸加也當時之人應其時世而/為黠巧作姦偽者彌多于夲用此之故須為重刑也)¶
　(云云之説備/在孝經疏)刑人則曷為謂之閽注据非刑人名刑¶
　人非其人也注以刑人為閽非其人故變盜言閽疏¶
　(注解云曲禮上篇云刑人不在君側鄭注云為怨恨/為害祭統云古者不使刑人守門然則刑人不合為)¶
<pb:KR1e0006_WYG_021-15a>¶
　(閽故曰以刑人為閽非其人也刑人弑君正合書盜/故哀四年盜弑蔡侯申之下傳云弑君賤者窮諸人)¶
　(此其稱盜以弑何賤乎賤者也賤乎賤者孰謂謂罪/人也是其刑人弑君正合稱盜之文是以此注云故)¶
　(變盜/言閽)君子不近刑人近刑人則輕死之道也音義(近/附)¶
　(近之/近)注刑人不自頼而用作閽由之出入卒為所殺¶
　故以為戒不言其君者公家不畜士庶不友放之逺¶
　地欲去聽所之故不繫國不繫國故不言其君疏(注/解)¶
　(云猶言不自重似若世人名輕賤之物云非可頼也/又云公家不畜士庶不友放之逺地欲去聽所之者)¶
　(出禮記王制文注故不至其君者言故不繫國者謂/不言呉閽也既不繫國則絶君臣之義故不言弑其)¶
<pb:KR1e0006_WYG_021-15b>¶
　(君/矣)¶
仲孫羯㑹晉荀盈齊髙止宋華定衛世叔齊鄭公孫段¶
曹人莒人邾婁人滕人薛人小邾婁人城把注書者把¶
時㣲善能成王者後疏(衛世叔齊解云左/氏經作大叔儀)¶
晉侯使士鞅來聘音義(鞅於/丈反)¶
把子來盟注貶稱子者㣲弱不能自城危社稷宗廟當¶
坐善諸侯城之復貶者諸侯自閔而城之非杞能以善¶
道致諸侯疏(注解云把是王者之後實為公但春秋之/義假魯為王新周故宋黜把為伯是以莊)¶
<pb:KR1e0006_WYG_021-16a>¶
(二十七年冬把伯來朝注云把夏後不稱公者春秋黜/把新周而故宋以春秋當新王然則把之常爵正合稱)¶
(伯而稱子者㣲弱不能自城危社稷宗/廟當坐故也云云之説在僖二十三年)¶
呉子使札來聘音義(札側/八反)¶
　傳呉無君無大夫此何以有君有大夫注据向之㑹¶
　稱國疏(注解云即上十四年季孫宿叔老/㑹晉士匄以下㑹呉于向是也)賢季子也¶
　何賢乎季子注据聘不足賢而使賢有君有大夫荆¶
　人來聘是也疏(注荆人來聘解云即莊二十三年夏/荆人來聘是也然則彼亦來聘而但)¶
　(稱人則知來聘之功不足/褒美今得加文故恠之)讓國也其讓國奈何謁也¶
<pb:KR1e0006_WYG_021-16b>¶
　餘祭也夷昩也與季子同母者四注與并也并季子¶
　四人季子弱而才兄弟皆愛之同欲立之以為君謁¶
　曰今若是迮而與季子國注迮起也倉卒意音義(迮/子)¶
　(各反起也/卒七忽反)季子猶不受也請無與子而與弟弟兄迭¶
　為君注迭猶更也音義(迭大結反更/也更音庚)而致國乎季子¶
　皆曰諾故諸為君者皆輕死為勇疏(解云言其或輕/其死或為勇事)¶
　(即餘祭不逺刑人謁/為巢門所殺是也)飲食必祝注祝因祭祝也論語¶
　曰雖疏食菜羮瓜祭是也音義(祝之又反又之六/反注同疏食音嗣)疏¶
<pb:KR1e0006_WYG_021-17a>¶
　(注解云論語鄉黨文言雖疏食菜羮及瓜質薄之物/亦必祭其所先君子有事不㤀本也引之者證飲食)¶
　(有祭之義呉子因/此祭而得自祝也)曰天茍有呉國注猶曰天誠欲有¶
　呉國當與賢弟疏(注解云言天誠有呉而不滅/之我當將國以與賢弟也)尚速¶
　有悔於予身注尚猶努力速疾也悔咎予我也欲急¶
　致國于季子意疏(解云案成十七年左氏傳云晉士/燮祈死下何氏作膏肓難之曰休)¶
　(以為人生有三命有夀命以保度有隨命以督行有/遭命以摘暴未聞死可祈也昔周公之隆天不出妖)¶
　(地不出孽隂陽和調災害不生武王有疾周公植璧/秉珪願以身代武王疾愈周公不夭由此言之死不)¶
　(可請偶自天祿欲盡矣非果死今左氏以為果死因/著其事以為信然於義左氏為短然則今此謁等亦)¶
<pb:KR1e0006_WYG_021-17b>¶
　(自祈死而得難左氏者公羊此事直見謁等愛其友/弟致國無由精誠之至而願早卒遂㤀死不可祈之)¶
　(義矣猶如周公代死子路請禱之類豈言謁等祈得/死乎而謁及餘祭之死或入巢之門或閽人所殺抑)¶
　(亦事非天眷也豈如左氏以果死為信然故得難之/然則季子仁者知兄如此何不早去而令三君遇咎)¶
　(自悔者蓋謁等但為密謀/季子不知是以未去耳)故謁也死餘祭也立注故¶
　迭為君疏(解云謁也死在上二十五年/餘祭也立在上二十六年)餘祭也死夷¶
　昩也立夷昩也死則國宜之季子者也季子使而亡¶
　焉僚者長庶也即之音義(使所吏反下同僚力雕/反長丁丈反下注同)注¶
　縁兄弟相繼而即位所以不書僚簒者縁季子之心¶
<pb:KR1e0006_WYG_021-18a>¶
　惡以己之是揚兄之非故為之諱所以起至而君之¶
　疏(解云餘祭也死在今年夏夷昩也立/在明年夷昩也死在昭十五年春)季子使而反¶
　至而君之爾注不為讓國者僚己得國無讓也疏(解/云)¶
　(季子使而反至而君/之爾者在昭十五年)闔廬曰音義(闔戸臘反/廬力居反)先君之¶
　所以不與子國而與弟者凡為季子故也疏(解云三/君皆爾)¶
　(故言凡凡者/非一之辭)將從先君之命與則國宜之季子者也¶
　如不從先君之命與則我宜立者也僚焉得為君乎¶
　於是使專諸刺僚注闔廬謁之長子光專諸膳宰僚¶
<pb:KR1e0006_WYG_021-18b>¶
　耆炙魚因進魚而刺之音義(命與音餘下同焉於䖍/反本又作惡音烏刺七)¶
　(賜反又七亦反/注同耆市志反)疏(注解云闔廬謁之長子光者正以/上云則我宜立故也云專諸膳宰)¶
　(僚耆炙魚因進魚/而刺之者呉語文)而致國乎季子季子不受曰爾殺¶
　吾君吾受爾國是吾與爾為簒也爾殺吾兄吾又殺¶
　爾是父子兄弟相殺終身無己也注兄弟相殺者謂¶
　闔廬為季子殺僚音義(爾殺申志反注殺/僚同簒初患反)去之延陵¶
　注延陵呉下邑禮公子無去國之義故不越竟疏(解/云)¶
　(自闔廬以下至去之延/陵皆在昭二十七年)終身不入呉國注不入呉朝¶
<pb:KR1e0006_WYG_021-19a>¶
　既不忍討闔廬義不可留事疏(注解云正以延陵者/竟内之邑而言不入)¶
　(呉國故以/朝廷解之)故君子以其不受為義以其不殺為仁注¶
　故大其能去以其不以貧賤茍止故推二事與之疏¶
　(注解云言由其能/去之故君子與之)賢季子則呉何以有君有大夫注¶
　据其本不賢其君以季子為臣則宜有君者也注方¶
　以季子賢許使有臣有大夫故宜有君札者何疏(解/云)¶
　(欲言其名違賢者例欲言其/字仍不足其氏故執不知問)呉季子之名也春秋賢¶
　者不名此何以名許夷狄者不壹而足也注故降字¶
<pb:KR1e0006_WYG_021-19b>¶
　而名疏(解云壹而足者即莊二十五/年春陳侯使汝叔來聘是也)季子者所賢也¶
　曷為不足乎季子許人臣者必使臣許人子者必使¶
　子也注縁臣子尊榮莫不欲與君父共之字季子則¶
　逺其君夷狄常例離君父辭故不足以隆父子之親¶
　厚君臣之義季子讓在殺僚後豫於此賢之者移諱¶
　于闔廬不可以見讓故復因聘起其事音義(逺于萬/反見賢)¶
　(徧/反)疏(注解云殺僚在昭二十七年夏言移諱于闔廬/者移却季子讓國之文諱去闔廬之殺是以不)¶
　(得見其譲矣故彼注云不書闔廬弑其君者為季子/諱明季子不忍父子兄弟自相殺讓國闔廬欲其享)¶
<pb:KR1e0006_WYG_021-20a>¶
　(之故為没其/罪也是也)¶
秋九月葬衛獻公¶
齊髙止出奔北燕音義(燕音/烟)¶
冬仲孫羯如晉¶
三十年春王正月楚子使薳頗來聘注月者公數如晉¶
希見荅今見聘故喜録之音義(薳于委反頗音皮又音/彼一音普何反一本作)¶
(跛者音同二傳作/薳能數所角反)疏(注解云文當言如晉是若有作如/楚字者誤也言數如晉者即上三)¶
(年春公如晉四年冬公如晉八年春公如晉十二年冬/公如晉二十一年春公如晉之屬是也在位之間五朝)¶
<pb:KR1e0006_WYG_021-20b>¶
(于晉故言數也言希見荅者上十二年夏晉侯使士彭/來聘二十九年夏晉侯使士鞅來聘是也魯侯五朝而)¶
(晉人再荅故謂之希二十八年公一如楚楚亦一報故/喜録之也案上元年晉侯使荀罃來聘而解之言希者)¶
(以其公如晉之前/非荅公之事故也)¶
夏四月蔡世子般弑其君固注不日者深為中國隠痛¶
有子弑父之禍故不忍言其日音義(般音班深為于偽/反下為伯不為為)¶
(中國/同)疏(注解云欲道文元年冬十月丁未楚世子/商臣弑其君髠以其是夷狄忍言其日也)¶
五月甲午宋災伯姬卒注伯姬守禮含悲極思之所生¶
外災例時此日者為伯姬卒日音義(思息/吏反)疏(注解云外/災例時即)¶
<pb:KR1e0006_WYG_021-21a>¶
(莊十一年秋宋大水莊二十年夏齊大災上九年春宋/火之屬是也而昭九年夏四月陳火書月者正以楚人)¶
(強暴行詐枉滅君子閔之故特月矣故彼注云月者閔/之是也而昭十八年夏五月壬午宋衞陳鄭災而書日)¶
(者正以四國同日而俱災四國者天下象若曰無天下/云爾故日之然則此不合日而日自為伯姬卒故日若)¶
(然即魯女之卒例合書日而莊四年三月紀伯姬卒不/日者彼夏六月乙丑齊侯葬紀伯姬何氏云卒不日葬)¶
(日者魯本宜葬之故移恩録文於葬是也以此言之則/知莊二十九年冬十有二月紀叔姬卒三十年八月癸)¶
(亥葬紀叔姬亦是魯本宜/葬之故移恩録文與葬也)¶
天王殺其弟年夫注王者得專殺書者惡失親親也未¶
三年不去王者方惡不思慕而殺弟不與子行也不從¶
<pb:KR1e0006_WYG_021-21b>¶
直稱君者舉重也莒殺意恢以失子行録設但殺弟不¶
能書是也不為諱者年夫有罪音義(年音佞又如字二/傳作佞夫惡失烏)¶
(路反下皆同去起呂反行/下孟反下子行其行同)疏(注解云諸侯之義不得專/殺大夫若大夫有罪而殺)¶
(之者皆惡于專殺是以書見今此天王也自得專殺若/殺大夫宜不書之書者以其未王而殺母弟失親親故)¶
(惡而書也○文九年毛伯來求金之下傳云何以不稱/使當喪未君也踰年矣何以謂之未君即位矣而未稱)¶
(王也未稱王何以知其即位以諸侯之踰年即位亦知/天子之踰年即位也注云俱繼體其禮不得異以天子)¶
(三年然後稱王亦知諸侯於其封内三年稱子也然則/靈王之崩在二十八年十有二月則於此時未三年也)¶
(末合稱王而稱王者責其在父服之内方當思慕而已/而殺其母弟非人子之義是以直稱天王不與其子行)¶
<pb:KR1e0006_WYG_021-22a>¶
(也而昭二十二年夏四月景王崩至二十三年秋七月/天王居于狄泉亦未三年而稱天王者彼傳云此未三)¶
(年其稱天王何著有天子也何氏云時庶孽並簒天王/失位徙居㣲弱甚故急著正其號明天下當救其難而)¶
(事之是也○僖五年春晉侯殺其世子申生傳云曷為/直稱晉侯以殺殺世子母弟直稱君者甚之也注云甚)¶
(之者甚惡殺親親也春秋公子貫於先若唯世子與母/弟以今君録親親也今舍國體直稱君知以親親賁之)¶
(然則殺世子母弟者皆直稱君甚之今經云天王殺其/弟年夫者寕知不是直稱爵之例而知天王者乃是不)¶
(與子行者正以其在父服之内而不思思慕反殺先君/之于以此為重故知義然云莒殺意恢以失子行録者)¶
(即昭十四年冬莒殺其公子意恢注云莒無大夫書殺/公子者未踰年而殺其君之子不孝尤甚故重而録之)¶
(稱氏者明君之子是也云設但殺弟不能書是也者正/以莒殺意恢以其在喪内故書而責之則知天王殺弟)¶
<pb:KR1e0006_WYG_021-22b>¶
(若不在喪不書矣若諸侯之義不得專殺大夫而言莒/殺意恢在喪内乃書者正以意恢直莒子之弟不為大)¶
(夫故也今此王者自得專殺若不在䘮内何勞書乎故/云設但殺弟不能書是也云不為諱者年夫有罪者春)¶
(秋之義雖言黜罔而王魯乃實天子服内殺弟是甚惡/何故不為尊者諱因年夫有罪則王者之惡稍輕是以)¶
(春秋不/復諱矣)¶
王子瑕奔晉注稱王子者惡天子重失親親音義(重直/用反)¶
(又直/勇反)疏(注解云正以文元年天王使叔服來㑹葬注云/叔服王子虎也不繫王者不以親疏録也今此)¶
(王子瑕言王子者正惡/天王重失親親故也)¶
秋七月叔弓如宋葬宋共姬音義(共音/恭)¶
<pb:KR1e0006_WYG_021-23a>¶
　傳外夫人不書葬此何以書隠之也何隠爾宋災伯¶
　姬卒焉注説在下也其稱諡何注据葬紀伯姬不言¶
　諡疏(注解云即莊四年齊侯葬紀伯姬是也然則宋/伯姬得稱諡者以其賢故也則紀伯姬不言諡)¶
　(者不賢明矣若然案隠七年春王三月叔姬歸于紀/何氏云叔姬者伯姬之媵也媵賤書者後為嫡終有)¶
　(賢行紀侯為齊所滅能處隠約全竟婦道故重錄之/然則紀叔姬亦有賢行而莊三十年葬紀叔姬之經)¶
　(不云諡者蓋以劣於宋伯姬故不得與之同文何者/能處隠約全竟婦道豈同守節盡誠逮火而死乎)¶
　賢也何賢爾宋災伯姬存焉有司復曰火至矣請出¶
　伯姬曰不可吾聞之也婦人夜出注謂有事宗廟不¶
<pb:KR1e0006_WYG_021-23b>¶
　見傅母不下堂注禮后夫人必有傅母所以輔正其¶
　行衞其身也選老大夫為傅選老大夫妻為母音義¶
　(傅母如字又武侯/反本又作姆同)疏(注解云春秋説/文作時王之禮)傅至矣母未至¶
　也逮乎火而死注故賢而録其諡疏(解云逮乎火而/死者為火所逮)¶
　(環而/死也)¶
鄭良霄出奔許自許入于鄭鄭人殺良霄¶
冬十月葬蔡景公¶
　傳賊未討何以書葬君子辭也注君子為中國諱使¶
<pb:KR1e0006_WYG_021-24a>¶
　若加弑月者弑父比髠原恥尤重故足諱辭音義(弑/音)¶
　(試下/同)疏(注解云凡君弑者雖賊未討亦書其君葬故/昭十九年夏五月戊辰許世子止弑其君買)¶
　(冬葬許悼公傳云賊未討何以書葬不成于弑也○/弑父比髠云云者解云即上七年冬十二月鄭伯髠)¶
　(原如㑹未見諸侯丙戌卒于操傳云諸侯卒其封内/不地此何以地隠之也何隠爾弑也孰弑之其大夫)¶
　(弑之曷為不言其大夫弑之為中國諱也八年夏葬/鄭僖公傳云賊未討何以書葬為中國諱也何氏云)¶
　(探順事上使若無賊然不月者本實當去葬責臣子/故不足也然則案彼髠原為大夫所弑雖為中國諱)¶
　(而書其葬猶責不足其文今此蔡侯為子所弑比/於髠原為恥尤重是以足其諱辭備書時月也)¶
晉人齊人宋人衛人鄭人曹人莒人邾婁人滕人薛人¶
<pb:KR1e0006_WYG_021-24b>¶
把人小邾婁人㑹于澶淵宋災故¶
　傳宋災故者何諸侯㑹于澶淵凡為宋災故也㑹未¶
　有言其所為者此言所為何音義(凡為于偽反下/及注所為同)疏¶
　(解云上下諸㑹不録所為/唯此特書故執不知問)錄伯姬也注重録伯姬之¶
　賢為諸侯所閔憂諸侯相聚注聚斂也相聚斂財物¶
　而更宋之所喪注更復也如今俗名解浣衣復之為¶
　更衣音義(更音庚又古孟反復也償也/喪息浪反下注同浣戸管反)曰死者不可¶
　復生爾財復矣注復者如故時諸侯共償復其所喪¶
<pb:KR1e0006_WYG_021-25a>¶
　音義(復扶又反/償常亮反)此大事也曷為使㣲者注据詳録所¶
　為故卿也卿則其稱人何貶曷為貶注据善事也卿¶
　不得憂諸侯也注時雖各諸侯使之恩實從卿發故¶
　貶起其事明大夫之義得憂内不得憂外所以抑臣¶
　道也宋憂内并貶者非救危亡禁作福也疏(注時雖/至其事)¶
　(解云以此言之若恩従君發而使大夫行之雖其非/正罪不至貶也○明大至臣道解云在禮家施不及)¶
　(國而言得憂内者正謂救危亡之時助君憂内不謂/自專行之以此言之若助君憂内以救危之時雖恩)¶
　(發大夫不合譏○宋憂至福也解云言宋雖遭災未/至於滅而恩發於大夫外求鄰國近乎作福是以禁)¶
<pb:KR1e0006_WYG_021-25b>¶
　(之洪範云惟辟作福惟辟作威/今乃大夫行之故云禁作福也)¶
三十有一年春王正月¶
夏六月辛巳公薨于楚宫注公朝楚好其宫歸而作之¶
故名之云爾作不書者見者不復見音義(好呼報反見/者賢徧反下)¶
(同/)疏(注解云正以上言公如楚公至自楚下言公薨于/楚宫故云朝楚好其宫歸而作之故名楚宫○哀)¶
(公三年夏五月辛卯桓宫僖宫災傳云此皆毁廟也其/言災何復立也曷為不言其復立春秋見者不復見也)¶
(何氏云謂内所改作也哀自立之善惡獨在哀故得省/文然則言見者不復見謂春秋之義諸是内所改作者)¶
(但隨其重處一過見之而已其餘輕處不復見之所以/然者正以哀自作之還於哀上災之善惡獨在於哀故)¶
<pb:KR1e0006_WYG_021-26a>¶
(得省文矣今此作楚宫亦是㐮自作之還復㐮自薨之/善惡獨在於襄故得省文故引彼傳云見者不復見也)¶
(以此言之則知成六年立武宫昭十五年有事于武宫/亦是内所改作而重見者正以成公立之至昭乃有事)¶
(立之祭之者異/故不得省文)¶
秋九月癸巳子野卒¶
己亥仲孫羯卒¶
冬十月滕子來㑹葬注此書者與叔服同義疏(注解云/文九年)¶
(春天王使叔服來㑹葬傳云其言來㑹葬何㑹葬禮也/何氏云常事書者文公不肖諸侯莫肯㑹之故書天子)¶
(之厚以起諸侯之薄然則今此㑹葬亦是常禮而書之/者亦是襄公不肖諸侯莫肯㑹之故書滕子之厚以起)¶
<pb:KR1e0006_WYG_021-26b>¶
(諸侯之薄故云/與叔服同義矣)¶
癸酉葬我君襄公¶
十有一月莒人弑其君密州注莒子納去疾及展立莒¶
子廢之展因國人攻莒子殺之去疾奔齊稱人以弑者¶
莒無大夫密州為君惡民所賤故稱國以弑之¶
　¶
　¶
　春秋公羊傳注疏卷二十一¶
#+PROPERTY: JUAN 卷二十一考證
<pb:KR1e0006_WYG_021-27a>¶
　春秋公羊傳卷二十一考證¶
諸侯同盟于重邱注起諸侯欲誅崔杼故詳録之○(臣/)¶
　(召南/)按劉敞曰是後遂無誅杼之事則此妄説也按¶
　左傳夷儀之㑹晉夲欲伐齊齊人以莊公説且賂之¶
　晉遂按兵則重邱之同盟正是受賂而黨于崔杼耳¶
　注近於誣¶
衛侯入于陳儀傳注不能以義自復詐願居是邑為剽¶
　臣○劉敞曰傳非也衎雖失位非剽臣也剽雖得國¶
<pb:KR1e0006_WYG_021-27b>¶
　非衎君也春秋豈得謂衎為諼君乎哉何休又謂衎¶
　不能自復遂詐為剽臣此非人情何有此事哉入於¶
　陳儀者猶突入於櫟公在鄆耳不須多疑而更紛紛¶
　也¶
宋公殺其世子痤注痤有罪故平公書葬○劉敞曰痤¶
　稱世子無惡明矣且凡葬者臣子之事也君弑不討¶
　賊不書葬者以為無臣子故不書耳今以誅大夫之¶
　故故去其葬謂誅大夫與弑君等乎且凡君殺母弟¶
<pb:KR1e0006_WYG_021-28a>¶
　世子則直稱君殺大夫則稱國所以貶之甚明矣何¶
　頼於葬不葬乎¶
豹及諸侯之大夫盟于宋傳為衞石惡在是也曰惡人¶
　之徒在是矣○(臣召南/)按此傳甚陋就令石惡是大¶
　惡人亦不能危殆諸侯況以其名惡即謂之惡人乎¶
　王應麟困學紀聞曰以石惡為惡人劉原父非之曰¶
　董賢可謂賢乎又以仲孫何忌為譏二名新莾之制¶
　盖出於此¶
<pb:KR1e0006_WYG_021-28b>¶
秋八月大雩注先是豫賦於民之所致○(臣浩/)按經傳¶
　皆無此事何休以意言之耳¶
閽弑呉子餘祭傳君子不近刑人疏故不至其君者○¶
　推尋文義至字似當作言¶
呉子使札來聘傳尚速有悔于予身疏案成十七年左¶
　氏傳云晉士燮祈死下何氏作膏肓難之○(臣召南/)¶
　按漢儒黨同伐異即此一事可以盡破其説夫謁餘¶
　祭夷昩之飲食必祝何異于晉士燮魯叔孫婼之祈¶
<pb:KR1e0006_WYG_021-29a>¶
　禱乎精誠所感鬼神相之其義一也休知難左氏而¶
　不難公羊疏家又為之曲解皆虚費辭者也¶
葬宋共姬疏莊三十年葬紀叔姬之經不云諡者盖以¶
　劣於宋伯姬○(臣宗萬/)按紀叔姬能處隠約全竟婦¶
　道不得謂劣於宋伯姬經於葬不書諡者國滅耳非¶
　有諡而不書也疏乃強分優劣失之鑿矣¶
　¶
　¶
<pb:KR1e0006_WYG_021-29b>¶
　¶
　¶
　¶
　¶
　¶
　¶
　¶
　春秋公羊傳卷二十一考證¶
