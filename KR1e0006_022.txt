# -*- mode: mandoku-view -*-
#+TITLE: 春秋公羊傳注疏
#+DATE: 2015-09-23 09:39:19
#+PROPERTY: JUAN 22
<pb:KR1e0006_WYG_022-1a>¶
欽定四庫全書¶
　春秋公羊傳注疏卷二十二(起昭公元年/盡十二年)¶
　　漢何休學　　　　　　　唐陸徳明音義¶
　昭公¶
元年春王正月公即位¶
叔孫豹㑹晉趙武楚公子圍齊國酌宋向戌衛石惡陳¶
公子招蔡公孫歸生鄭軒虎許人曹人于漷注戍惡皆¶
與君同名不正之者正之當貶貶之嫌觸大惡方譏二¶
<pb:KR1e0006_WYG_022-1b>¶
名為諱義當正亦可知音義(國酌二傳作國弱招上遙/反軒虎軒依字許言反舊)¶
(音罕二傳作罕虎漷音郭又/音虢左氏作虢穀梁作郭)疏(解云齊國酌亦有作國/弱者注解云下七年秋)¶
(衛侯惡卒十年冬宋公戍卒知向戌石惡皆與君同名/也然則君臣者父子之倫寜有同名之理今二子與君)¶
(同名乃是不可之甚而春秋不正之者若正之當去其/氏或貶稱人若其去氏嫌如宋督宋山齊無知之屬若)¶
(其稱人嫌如襄三十年澶淵之大夫有作福之大惡由/兹進退不得正之然則君臣同名不軌之甚得不為大)¶
(惡者正以名者父之所置己父未必為今君之臣已或/先世子而生君子既孤禮有不更名之義是以春秋謂)¶
(之小惡曲禮下篇云不敢與世子同名鄭注云其先之/生則亦不改義亦通於此以此言之則知無駭入極之)¶
(屬自是大惡故去其氏俠卒翬溺㑹齊師之屬未命大/夫正合無氏須辟嫌故○定六年冬季孫斯仲孫忌帥)¶
<pb:KR1e0006_WYG_022-2a>¶
(師圍運傳云此仲孫何忌也曷為謂之仲孫忌譏二名/二名非禮也何氏云為其難諱也一字為名令難言而)¶
(易諱所以長臣子之敬不逼下也春秋定哀之間文致/太平欲見王者治定無所復為譏唯有二名故譏之此)¶
(春秋之制也然則所見之世文致太平二名者小過猶/尚譏之况名不辟君乃小惡之大者乎當須正之亦可)¶
(知矣總三世言之昭為太平之首所以不譏二名而定/哀之問乃譏之者盖欲析而言之未當孔子之身故也)¶
(云云之説/在定六年)¶
　傳此陳侯之弟招也何以不稱弟注据八年稱弟疏¶
　(注解云即八年經云春陳侯/之弟招殺陳世子偃師是)貶曷爲貶注据八年殺¶
　偃師猶不貶為殺世子偃師貶曰陳侯之弟招殺陳¶
<pb:KR1e0006_WYG_022-2b>¶
　世子偃師大夫相殺稱人此其稱名氏以殺何注難¶
　八年事音義(爲于偽反下注為内為仕/皆同難乃旦反二年注同)疏(解云先舉/八年經文)¶
　(然後難之○大夫相殺稱人文十六年宋人/弑其君處臼之下師解故此弟子取而難之)言將自¶
　是弑君也注明其欲弑君故令與弑君而立者同文¶
　孔瑗弑君本謀在招音義(令力/呈反)疏(解云世子者君之/副貳今而殺之明)¶
　(其從是以後有弑君之心故稱其名氏不作两下相/殺辭矣注解云两下相殺例自稱人今欲明自是弑)¶
　(君故與文十四年齊公子商人弑其君舍文同矣若/然大夫相殺稱人而宣十五年王札子殺召伯毛伯)¶
　(亦是大夫相殺而不稱人殺者彼注云大夫相殺不/稱人者正之諸侯大夫顧弑君重故降稱人王者至)¶
<pb:KR1e0006_WYG_022-3a>¶
　(尊不得顧是也案昭八年春陳侯之弟招殺陳世子/偃師夏四月辛丑陳侯溺卒竟無孔瑗弑君之文而)¶
　(知孔瑗弑君者正以八年下文冬十月壬午楚師滅/陳執陳公子招放之於越殺陳孔瑗葬陳哀公當爾)¶
　(之時楚人託討於陳招殺世子但適放之而已孔瑗/見殺明其弑君故也是以九年陳火之下傳云滅人)¶
　(之國執人之罪人殺人之賊葬人之君以此言之知/孔瑗為弑君賊矣而經不書孔瑗弑君者本為招弑)¶
　(當舉招為重也但始有其計不成為弑陳侯溺卒者/但自卒耳何氏之意見招作弑君之文故知本謀在)¶
　(招也本謀在招則招當為首而楚人所以不殺招但/放之者盖楚失其意或陳招歸罪於孔瑗是以但罪)¶
　(於孔瑗而招但罪其殺世子之愆遂免弑君之/咎春秋體其事故於殺世子經書其名氏矣)今將¶
　爾詞曷為與親弑者同疏(解云言招但與孔瑗為謀/首而将欲弑陳侯爾而經)¶
<pb:KR1e0006_WYG_022-3b>¶
　(曷為書招名氏乃/與親弑者同文乎)君親無將將而必誅焉然則曷為¶
　不於其弑焉貶注据未弑也疏(注解云据今仍未弑/而已貶去其弟曷為)¶
　(不於八年殺世/子時貶之乎)以親者弑然後其罪惡甚春秋不待¶
　貶絶而罪惡見者不貶絶以見罪惡也注招殺偃師¶
　是也音義(見者賢徧/反下同)疏(解云𫝊言此者欲道八年之/時罪惡大甚不假貶絶也云)¶
　(春秋不待貶絶而罪惡見者云云者解之而/言春秋者欲道上下通例如此不為此文)貶絶然¶
　後罪惡見者貶絶以見罪惡也注招稱公子及楚人¶
　討夏徴舒貶皆是也疏(注解云招稱公子此文是也/及楚人討夏徴舒貶即宣十)¶
<pb:KR1e0006_WYG_022-4a>¶
　(一年冬十月楚人殺陳夏徴舒傳云此楚/子也其稱人何貶曷為貶不與外討是也)今招之罪¶
　已重矣曷為復貶乎此音義(復扶/又反)注据棄疾不豫貶¶
　疏(解云此今謂八年之時言八年殺世子之時将有/弑君之意即是其罪已重矣何不逐其重處而貶)¶
　(之曷爲又復豫貶於此注解云下十一年夏楚公子/棄疾帥師圍蔡至十三年夏楚公子棄疾弑公子比)¶
　(與招殺偃師無異棄疾於圍蔡之/時不豫貶此則貶之故以爲難也)著招之有罪也何¶
　著乎招之有罪注据棄疾不著言楚之託乎討招以¶
　滅陳也注起楚託討招以滅陳意也所以起之者八¶
　年先言滅後言執託討招不明故豫貶於此明楚先¶
<pb:KR1e0006_WYG_022-4b>¶
　以正罪討招乃滅陳也疏(注解云八年經云冬十月/壬午楚師滅陳執陳公子)¶
　(招放之於越殺陳孔瑗葬陳哀公是其先言滅後言/執之事也言託討招不明者正以若其託討宜先執)¶
　(後滅今乃先言滅後言執是託討不明楚先以正罪/討招乃滅陳也而八年經先書滅者彼注云託義不)¶
　(先書者夲懐滅心然則楚人夲懐滅人之心故先書/滅而宣十一年冬十月楚人殺陳夏徴舒丁亥楚子)¶
　(入陳先書討賊乃言入陳者荘王討賊/之後始有利陳國之意故後書入也)¶
三月取運¶
　傳運者何疏(解云欲言内邑而經書取欲言/外邑文無所繫故執不知問)内之邑¶
　也其言取之何注据自魯之有不聽也注不聽者叛¶
<pb:KR1e0006_WYG_022-5a>¶
　也不言叛者爲内諱故書取以起之不先以文徳來¶
　之而便以兵取之當與外取邑同罪故書取月者爲¶
　内喜得之疏(注解云月者為内喜得之正以僖三十/一年春取濟西田不書月故知此月者)¶
　(以其是内之叛邑喜討得之故也是以彼注云/以不月者與取運異知非内叛邑故言取是也)¶
夏秦伯之弟鍼出奔晉音義(鍼其/亷反)¶
　傳秦無大夫此何以書疏(解云秦無大夫者正以文/十二年秋秦伯使遂來聘)¶
　(𫝊云秦無大夫此何以書賢繆公也何賢乎繆公其/爲能變然則秦處西戎罕接諸夏賢于繆公始有大)¶
　(夫自爾以來常多格化春秋漏之無/大夫名氐今得書見是以据而問之)仕諸晉也注爲¶
<pb:KR1e0006_WYG_022-5b>¶
　仕之扵晉書曷為仕諸晉注据國地足以禄之有千¶
　乘之國注十井為一乘公侯封方百里凡千乘伯四¶
　百九十乘子男二百五十乘時秦侵伐自廣大故曰¶
　千乘音義(乘繩證/反注同)疏(注解云公侯封方百里凡千乘/約王制文連言侯者据有功者)¶
　(言之云伯四百九十乘者正以王制云伯七十里故/也云時秦侵伐自廣大故曰千乘者正以此伯故也)¶
　而不能容其母弟故君子謂之出奔也注弟賢當任¶
　用之不肖當安處之乃仕之他國與逐之無異故云¶
　爾¶
<pb:KR1e0006_WYG_022-6a>¶
六月丁巳邾婁子華卒¶
晉荀呉帥師敗狄于大原音義(大原音/秦下同)疏(解云案左氏/作大鹵字穀)¶
(梁與/此同)¶
　傳此大鹵也曷為謂之大原注据讀言大原也音義¶
　(鹵力/古反)疏(解云案古史文及夷狄之人皆謂之大鹵而/今經與師讀皆謂之大原故難之注解云時)¶
　(公羊子亦讀/言大原也)地物從中國注以中國形名言之所以¶
　曉中國教殊俗也疏(解云言所以今經與師讀皆言/大原者正以地與諸物之名皆)¶
　(須從諸夏名之故也注解云謂諸夏之稱皆従地之/形勢為名此地形勢髙大而廣平故謂之大原云所)¶
<pb:KR1e0006_WYG_022-6b>¶
　(以曉中國教殊俗也者本史及夷狄皆謂之大鹵而/今經與師讀必謂之大原者正以曉中國之人教有)¶
　(殊俗之/義故也)邑人名從主人注邑人名自夷狄所名也不¶
　若地物有形名可得正故從夷狄辭言之疏(解云此/主人謂)¶
　(夷狄也言大原人道云之時從其夷秋皆謂之大鹵/故注云邑人名自夷狄所名也注解云諸夏地物有)¶
　(形名言之夷狄之俗不如諸夏之地物有形勢之名/也可得正者猶言可能正是故本史及邑人止從夷)¶
　(狄辭言之謂/之大鹵也)原者何疏(解云春秋之文既同明是廣/大之義原鹵名異未有分別)¶
　(之言故以/不知問之)上平曰原下平曰隰注分别之者地勢各¶
　有所生原宜粟隰宜麥當教民所宜因以制貢賊音¶
<pb:KR1e0006_WYG_022-7a>¶
　義(隰音習别/彼列反)疏(解云釋地云廣平曰原李氏云廣平/謂土地寛博而平正者名原然則此)¶
　(言上平者盖欲對隰言之故謂之上平其實與爾雅/廣平不異釋地云下溼曰隰李氏云下溼謂土地窊)¶
　(下但當名為隰然則此言下平者/正欲對上平言之仍與溼不異)¶
秋莒去疾自齊入于莒¶
莒展出奔呉注主書去疾者重簒也莒無大夫書展者¶
起與去疾爭簒當國出奔言自齊者當坐有力也皆不¶
氏者當國也不從莒無大夫去氏者莒殺意恢稱公子¶
簒重不嫌本不當氏音義(去起/呂反)疏(注解云莒無大夫在/荘二十七年傳文云)¶
<pb:KR1e0006_WYG_022-7b>¶
(當國出奔者正以㐮三十一年冬莒人弑其君密州今/言去疾之入入者出入惡之文而文不氏故知出時為)¶
(當國也既是當國正合書入而言自齊者刺齊有力矣/其出奔不書者春秋之義微者出入不兩書故也云皆)¶
(不氏者當國也者正以隠元年鄭伯克段于鄢之下傳/云何以不稱弟當國也則此等不言公子者是當國之)¶
(文注不従莒云云者下十四年冬莒殺其公子意恢何/氏云莒無大夫書殺公子者子未踰年而殺其君之子)¶
(不孝大甚故重録之稱氏者明君之子也然則莒為小/國大夫名氏例不録見假有録者名氏不具即莒慶之)¶
(屬無氏是也今此去疾之徒寜知不爾彊云當國故不/當氏者正以莒殺意恢重而録氏今邪庻竝簒其事非)¶
(輕固宜重而録之但欲當國為君故如其意使惡逆見/也然則意恢事重故稱公子今亦篡重明其未貶之時)¶
(亦合稱氏故云簒重/不嫌夲不當氏也)¶
<pb:KR1e0006_WYG_022-8a>¶
叔弓帥師疆運田音義(疆居良/反下司)¶
　傳疆運田者何疏(解云欲言正界而經書帥師欲/言侵伐而道疆運故執不知問)與¶
　莒為竟也注疆竟也與莒是正竟界若言城中丘疏¶
　(解云若言與莒人造作竟界注解云隱七年夏城中/丘傳云何以書以重書也何氏云以功重故書當稍)¶
　(稍補完之至令大崩弛壊敗然後發衆城之猥苦百/姓空虛國家故言城明其功重與始作無異則彼若)¶
　(稍稍補完則輕而不書至扵功重故書而刺之今此/魯若徃前之時少侵即正則輕而不書至扵大損而)¶
　(興師發衆乃能正之明其功/重與始取無異故若城中丘)與莒為竟則曷爲帥師¶
　而徃注据非侵伐畏莒也注畏莒有賊臣亂子而興¶
<pb:KR1e0006_WYG_022-8b>¶
　師與之正竟刺魯微弱失操煩擾百姓疏(注解云襄/三十一年)¶
　(莒人弑其君密州是為賊臣而二子争篡是為亂子/魯人見其賊亂恐其轉侵是以興兵與之正竟賊亂)¶
　(之人自救無暇焉能轉侵乎/故云㣲弱失操煩擾百姓也)¶
葬邾婁悼公¶
冬十有一月己酉楚子卷卒音義(巻音權左/氏作麇)疏(解云左/氏作麇)¶
(字二小傳本亦/有作麇字者)¶
楚公子比出奔晉注辟内難也疏(注解云正以更無他/事於君薨之際而出)¶
(奔故知止應/辟内難故也)¶
<pb:KR1e0006_WYG_022-9a>¶
二年春晉侯使韓起來聘¶
夏叔弓如晉¶
秋鄭殺其大夫公孫黑¶
冬公如晉至河乃復¶
　傳其言至河乃復何注据公如晉次于乾侯而還言¶
　至自乾侯不言至乾侯乃復疏(注解云即下二十八/年春公如晉次于乾)¶
　(侯二十九年春公/至自乾侯是也)不敢進也注乃難辭也時聞晉欲¶
　執之不敢徃君子榮見與恥見距故諱使若至河河¶
<pb:KR1e0006_WYG_022-9b>¶
　水有難而反音義(難奴旦/反下同)疏(注解云乃難辭也者宣/八年傳文云故諱使若)¶
　(至河河水有難而反者若/如川之滿不可㳺也然)¶
季孫宿如晉¶
三年春王正月丁未滕子泉卒疏(解云滕子泉卒左/氏穀梁作原字)¶
夏叔弓如滕¶
五月葬滕成公注月者襄公上葬諸侯莫肯加禮獨滕¶
子來㑹葬故恩録之明公當自行不當遣大夫失禮尤¶
重以責内疏(注解云卒月葬時者小國之常典下六年/夏葬杞文公之屬是也今而書月故以為)¶
<pb:KR1e0006_WYG_022-10a>¶
(恩録之言襄公上葬者謂上文葬㐮公時也言諸侯莫/肯加禮獨滕子來㑹葬者即㐮三十一年夏公薨于楚)¶
(宫冬十月滕子來㑹葬癸酉葬我君㐮公是也○公羊/之義鄰國諸侯及鄰國夫人喪皆公自㑹葬故異義公)¶
(羊説云㐮公三十年叔弓如宋葬共姬議公不自行是/也然則凢平諸侯之葬公猶自行况其加禮於己者乎)¶
(故言失禮尤/重以責内也)¶
秋小邾婁子來朝¶
八月大雩注先是公季孫宿比如晉¶
冬大雨雹注為季氏音義(雨于付反雹歩/角反爲于僞反)¶
北燕伯款出奔齊注名者所見世著治大平責小國詳¶
<pb:KR1e0006_WYG_022-10b>¶
録出奔當誅音義(治直吏反/大音泰)疏(注解云春秋之義有三/世異辭入所見之世小)¶
(國出奔而書其名故知義然也即荘十年譚子奔莒僖/五年弦子奔黄十年溫子奔衛成十二年周公出奔晉)¶
(之屬皆不名至扵此文北燕伯款下三十年冬徐子章/禹出奔楚之属皆書其名是也言出奔當誅者謂太平)¶
(之世民皆有禮况扵諸侯不死/社稷而棄國出奔當合誅滅矣)¶
四年春王正月大雨雪注爲季氏音義(雨于付反左氏/作大雨雹為于)¶
(僞反下文及注/爲齊誅竝同)疏(解云案正本皆作雹字左氏經亦作/雹字故賈氏云穀梁作大雨雪今此)¶
(若有作雪/字者誤也)¶
夏楚子蔡侯陳侯鄭伯許男徐子滕子頓子胡子沈子¶
<pb:KR1e0006_WYG_022-11a>¶
小邾婁子宋世子佐淮夷㑹于申注不殊淮夷者楚子¶
主㑹行義故君子不殊其類所以順楚而病中國疏(注/解)¶
(云内諸夏外夷狄者春秋之常典而不殊淮夷者正以/此㑹楚子為主㑹行義其行義者即下文為齊誅是也)¶
(故君子不殊其類者君子謂孔子孔子作春秋不殊楚/之類孔子之意所以然者正欲順楚之事而病諸夏之)¶
(衰㣲何者言楚夷狄尚能行義以相榮顯况扵諸夏反/不能然故得病之若然春秋之式傳聞之世内其國外)¶
(諸夏所聞之世内諸夏外夷狄所見之世治致太平録/夷狄則不殊淮夷固其宜也何得此注云由楚子主㑹)¶
(行義君子不殊其類者正以等是太平亦有麤細昭當/其父非己時事定哀之世乃醇粹也是以定六年仲孫)¶
(忌之下何氏云春秋定哀之間文致大平故見王者治/定無所復為譏唯有二名故譏之是也然則淮夷始見)¶
<pb:KR1e0006_WYG_022-11b>¶
(安行無禮是以此經更無進稱未當定哀之間仍合外/限但由楚子主㑹故得不殊是以何氏更為立義矣)¶
楚子執徐子¶
秋七月楚子蔡侯陳侯許男頓子胡子沈子淮夷伐呉¶
執齊慶封殺之¶
　傳此伐呉也其言執齊慶封何為齊誅也注故繫之¶
　齊其爲齊誅奈何慶封走之呉注以襄公二十八年¶
　奔魯自是走之呉不書者以絶于齊在魯不復為大¶
　夫賤故不復録之音義(復扶/又反)疏(注解云以㐮公二十/八年奔魯即彼云冬)¶
<pb:KR1e0006_WYG_022-12a>¶
　(齊慶封來/奔是也)呉封之於防注不書入防者使防繫呉嫌¶
　犯呉也去呉嫌齊邑也音義(去起/呂反)疏(注解云案如此/經上言伐呉則)¶
　(犯呉之文已著何得注云使防繫呉嫌犯呉也正以/慶封徃前己封扵防為小國矣但諸侯之義不得專)¶
　(封是以春秋奪言伐呉矣實言之非伐呉矣今日此/經若言入防則更成上伐吳之文實伐呉則為犯呉)¶
　(若直言入防執齊慶封殺之則恐/防是齊邑是以進退不得作文也)然則曷為不言伐¶
　防注据防己為國不與諸侯專封也注故奪言伐呉¶
　慶封之罪何脅齊君而亂齊國也注道為齊誅意也¶
　稱侯而執者伯討也月者善義兵疏(注解云稱侯而/執者伯討也者)¶
<pb:KR1e0006_WYG_022-12b>¶
　(僖四年傳文上下更無稱爵以執大夫之事唯此一/經可以當之故何氏言焉若然案如此經不重出楚)¶
　(子以為伯討之義僖二十一年秋宋公楚子陳侯以/下㑹扵霍執宋公以伐宋𫝊云曷為不言楚子執之)¶
　(不與夷狄之執中國者正以此經楚子為㑹主而序/於上下言執慶封殺之可以因上文不勞重出也既)¶
　(得因上文即是稱爵以執之故知為伯討案霍之經/宋公序上乃次楚子下言執宋公明知不得因上文)¶
　(矣既不因上文而不更出楚子不與夷狄之執諸/夏故也云月者善義兵也者正以侵伐例時故也)¶
遂滅厲注荘王滅蕭日此不日者靈王非賢責之略音¶
義(厲如字又音/賴左氏作賴)疏(解云遂滅厲有作賴字者注解云宣/十二年冬十有二月戊寅楚子滅蕭)¶
(彼注云日者屬上有王言今反滅人故深責之是也然/則以靈王非賢故責之略還依常例書月若似莊十年)¶
<pb:KR1e0006_WYG_022-13a>¶
(冬十月齊師/滅譚之屬是)¶
九月取鄫¶
　傳其言取之何注据國言滅疏(注解云即滅譚/滅遂之屬是也)滅之¶
　也滅之則其言取之何内大惡諱也注因鄫上有滅¶
　文故使若取内邑疏(解云隱二年無駭入極之下傳/云此滅也其言入何内大惡諱)¶
　(也今又重發之者正以入取之文不同故也注解云/直言取鄫言上有滅文者即㐮六年秋莒人滅鄫是)¶
　(也内取邑直言取者上元年三月取運之属是也言/上有滅鄫之文鄫不復為國因此之故遂直言取若)¶
　(似内自取邑然則襄六年之時鄫已見滅今而言取/者彼直取後乎莒非兵滅是以魯人今得取之以此)¶
<pb:KR1e0006_WYG_022-13b>¶
　(言之則無駭入極不言取/者正以極上無滅文故也)¶
冬十有二月乙卯叔孫豹卒¶
五年春王正月舍中軍音義(舍音捨下/及注同)疏(解云㐮十一/年時扵司馬)¶
(之下為之置中卿之官令助司馬為軍将添前司徒司/空之属為三軍踰王制故于彼經云作三軍以譏之今)¶
(還依古禮舍司馬不復/令作將軍故曰舍中軍)¶
　傳舍中軍者何疏(解云欲言非禮實如王制欲言/是禮不應復書之故執不知問)復¶
　古也注善復古也疏(解云正以魯為州故正合二軍/今舍僭從禮故曰復古是以隱)¶
　(五年注云方伯二師是也注解云言舍僭從禮正是/常事而書之者正以當時皆僭獨自能抑從禮善其)¶
<pb:KR1e0006_WYG_022-14a>¶
　(復古是以書之/故云善復古也)然則曷為不言三卿注据上言作三¶
　軍等問不言軍云卿者上師解言三卿因以為難音¶
　義(難乃旦/反下同)疏(注解云弟子之意見上文㐮十一年時/云道作三軍今日舍之應言舍三軍而)¶
　(言舍中軍與上文異故難之㐮十一年傳云三軍者/何三卿也然則今於此問何故不云曷為不言舍三)¶
　(軍而言卿者正以上文㐮十一年時師解以為三軍/者何三卿也是以弟子因而難之云曷為不言舍三)¶
　(卿/)五亦有中三亦有中注此乃解上作三軍時意作¶
　時益中軍不可言中軍者五亦有中三亦有中不知¶
　何中也今此据上作三軍不言中則益三之中舍三¶
<pb:KR1e0006_WYG_022-14b>¶
　之中皆可知也弟子本据上言作三難下中不言三¶
　也如師解言本益中故下言舍中為其将復据下中¶
　難上不言中故解上以解下如此則下不言三亦可¶
　知也不言卿者欲同上下文以相起傳不足以解之¶
　者以上解下文當同亦可知月者善録之音義(爲于/僞反)¶
　(復扶/又反)疏(解云㐮十一年時益司馬之職更令将軍正/是作中而不言作中軍者正以五亦有中三)¶
　(亦有中若言作中軍嫌是五之中故變言作三軍若/欲實而言之正是作中軍故至舍時云道中軍矣注)¶
　(解云此乃解上作三軍時意者上謂㐮十一年時也/云作時益中軍者謂于司馬之下置中卿今助司馬)¶
<pb:KR1e0006_WYG_022-15a>¶
　(將軍添前二軍為三軍故曰作時益中軍也云今此/据上作三軍不言中云三者今此公羊子据上作三)¶
　(軍時不言中之意故言五亦有中三亦有中也如此/則上益三之中下舍三之中皆可知矣何者上言作)¶
　(三軍下言舍中軍則非五之中亦明矣云弟子本据/上言作三難下中不言三也者即此傳云然則曷為)¶
　(不言舍三卿是也如詁為若若公羊答之云本益三/之中故言含中即恐弟子難之云今舍時言中軍作)¶
　(時曷為不言作中軍若其如此即是守文不察疑惑/門人非師訓之道故公羊子解上以解下何者解上)¶
　(作時實是中軍但有嫌疑不得言中遂變言三軍即/是解此下文舍中軍不得言三之意故云解上以解)¶
　(下如此言之即下文不言三軍昭然可解故云亦可/知云不言卿者欲同上下文以相起者正實而言之)¶
　(正是舍去司馬之職中卿之官何以不言舍中卿而/言舍中軍者正以㐮十一年時云作三軍故欲同其)¶
<pb:KR1e0006_WYG_022-15b>¶
　(文相起為一物傳不足以解之者傳若足解之宜云/前此作三軍之時不言中者五亦有中三亦有中此)¶
　(舍三軍不言三者正以前三非正稱故舍時不得言/三今此傳文少故言傳不足解之也欲以上解下者)¶
　(以作時文在上故傳特解之上文既解訖下文不言/三之意當同上義亦可知云月者善録之者謂善其)¶
　(復古而詳/録之也)¶
楚殺其大夫屈申¶
公如晉¶
夏莒牟夷以牟婁及防兹來奔¶
　傳莒牟夷者何疏(解云欲言莒君經不言子欲言/大夫莒無大夫故執不知問)莒¶
<pb:KR1e0006_WYG_022-16a>¶
　大夫也莒無大夫此何以書重地也其言及防兹來¶
　奔何注据漆閭丘不言及高張言及疏(注解云言漆/閭丘不言及)¶
　(者即襄二十一年春邾婁庻其以漆閭丘來奔是也/高張言及者即哀六年夏齊國夏即高張來奔是也)¶
　(正以地邑無及文上下大夫乃言及與此防兹之義/違故難之何者人之尊卑自有差等故可以言及地)¶
　(邑無尊卑之義恐/其不得言及也)不以私邑累公邑也注公邑君邑¶
　也私邑臣邑也累次也義不可使臣邑與君邑相次¶
　序故言及以絶之¶
秋七月公至自晉¶
<pb:KR1e0006_WYG_022-16b>¶
戊辰叔弓帥師敗莒師于濆泉音義(濆扶粉反濆泉涌/泉也左氏作蚡泉)¶
(榖梁作/賁泉)¶
　傳濆泉者何疏(解云欲言地名以泉名之欲言/是水戰於其處故執不知問)直泉¶
　也疏(解云謂此泉/直上而出)直泉者何疏(解云欲言涌地不應/言直欲言土地仍謂)¶
　(之泉故執/不知問)涌泉也注葢戰而涌為異也不傳異者外¶
　異不書此象公在晉臣下專受莒叛臣地以興兵戰¶
　鬭百姓悲怨歎息氣逆之所致故因以著戰處欲明¶
　天之與人相報應之義音義(處曷慮反應/應對之應)疏(注解云/盖戰而)¶
<pb:KR1e0006_WYG_022-17a>¶
　(涌為異也者似榖洛鬬之事也春秋之義外異不書/即襄十九年不書漷移之屬是今此濆泉為異故不)¶
　(録經既不録傳無由發之經若書之𫝊宜云何以書/為天下記異似若僖十四年沙鹿崩之傳矣云此象)¶
　(公在晉云云者公在晉者即上春公如晉是也臣下/專受莒叛臣地者即經書夏莒年夷以下云云來奔)¶
　(在秋七月公至自晉之上是也以興兵戰鬬者即此/戰敗于濆泉是正以敗者内戰之文故也上註云外)¶
　(異今此云魯人悲怨致之者正以濆泉在莒魯界上/二國結怨方戰扵此應而為異何以不然天人相報)¶
　(應之義疏/具僖三年)¶
秦伯卒¶
　傳何以不名注据諸侯名秦者夷也匿嫡之名也注¶
<pb:KR1e0006_WYG_022-17b>¶
　嫡子生不以名令扵四竟擇勇猛者而立之音義(嫡/丁)¶
　(歴反注/及下同)疏(注解云即内則云夫告宰名宰辯告諸男/名書曰某年某月某日某生而藏之宰告)¶
　(閭史書為二其一藏諸閭府其一獻諸州史州史獻/諸州伯州伯命藏諸州府是其以名令扵四竟之義)¶
　(也其擇勇猛者而立之者正/以夷狄之人不尚文德故也)其名何注据秦伯嬰稻¶
　名疏(注解云文十八年春秦伯罃卒宣四年春秦伯/稻卒是也然則文十八年經作罃字今此嬰字)¶
　(者誤也寜知非彼誤者正以文十八年秦伯罃卒之/下賈氏云穀梁傳云秦伯偃不道公羊曰嬰知公羊)¶
　(與左氏同皆作罃字矣注獨嬰稱以/嫡得立之者嬰字亦誤宜為罃字矣)嫡得之也注獨¶
　嬰稻以嫡得立之¶
<pb:KR1e0006_WYG_022-18a>¶
冬楚子蔡侯陳侯許男頓子沈子徐人越人伐吳注呉¶
未服慶封之罪故也越稱人者俱助義兵意進扵淮夷¶
故加人以進之義兵不月者進越為義兵明故省文疏¶
(注解云即工四年秋七月楚子蔡侯陳侯許男頓子胡/子沈子淮夷伐呉彼注云月者善義兵然則上文淮夷)¶
(雖助義兵其意不進故不稱淮人今稱人故以進解之/云義兵不月者進越為義兵明故省文者正以侵伐例)¶
(時義兵則詳録故上四年秋七月楚子以下伐呉注云/月者善義兵是也今此亦為義兵而不書月故如此解)¶
六年春王正月杞伯益姑卒注不日者行微弱故略之¶
上城杞已貶復卒略之者入所見世責小國詳始録内¶
<pb:KR1e0006_WYG_022-18b>¶
行也諸侯内行小失不可勝書故於終略責之見其義¶
音義(復扶又反内行下孟反下/同勝音升見其賢遍反)疏(注解云不日者正以/襄二十三年春三月)¶
(己巳杞伯匄卒彼已書日今而言月故解之上城杞已/貶者謂襄二十九年夏仲孫羯㑹晉茍盈齊高止宋華)¶
(定以下城杞把子來盟注云貶稱子者㣲弱不能自城/危杜稷宗廟當坐是也律云一人有数罪則以重者坐)¶
(之然則亦不再加而卒復略之者正以此是入所見之/世責小國詳始録其内行故也諸侯内行小失寜可備)¶
(盡但當卒時略之而已言不可勝書者言小行非一不/可勝負不可具書猶如序云不可勝記之類也何氏必)¶
(此解者正以徃前經𫝊不見杞伯/之惡而經略之知内行有失也)¶
葬秦景公¶
<pb:KR1e0006_WYG_022-19a>¶
夏季孫宿如晉¶
葬把文公¶
宋華合比出奔衛音義(比如字又/毗志反)¶
秋九月大雩注先是季孫宿如晉是後叔弓與公比如¶
楚有豫賦斂之煩也音義(斂力驗反/或無此字)疏(注解云文當如/是言先是季孫)¶
(宿如晉即下文夏季孫宿如晉是也言是後叔弓與公/比如楚者即下文冬叔弓如楚七年三月公如楚故謂)¶
(之比也二年事皆在後故云有豫賦/之煩也亦有一本云叔弓如齊者誤)¶
楚薳頗帥師伐呉疏(解云楚薳頗左氏/穀梁作薳罷字)¶
<pb:KR1e0006_WYG_022-19b>¶
冬叔弓如楚¶
齊侯伐北燕¶
七年春王正月暨齊平注書者善録内也不出主名者¶
君相與平國中皆安故以舉國體言之月者刺内暨暨¶
也時魯方結婚於吳外慕强楚故不汲汲扵齊音義(暨/其)¶
(器/反)疏(注解云書者善録内也正以平為善事今而書之/故云善録内也月者刺内暨暨正以定十一年冬)¶
(及鄭平則知例書時也今此書月故如此解也隱元年/傳云及猶汲汲暨猶暨暨也及我欲之暨不得已然則)¶
(暨暨是不獲己然後為之平是善事而不汲汲故書月/以刺之故云月者刺内暨暨矣下十年冬注云去冬者)¶
<pb:KR1e0006_WYG_022-20a>¶
(葢昭公娶呉孟子之年故貶之然則十年不書冬者是/其方結婚于呉之事其外慕强楚者即上文叔弓如楚)¶
(下文公如楚之属是也正以文/不言及故云不汲汲扵齊矣)¶
三月公如楚¶
叔孫舍如齊莅盟音義(叔孫舍二/傳作婼)¶
夏四月甲辰朔日有食之注是後楚滅陳蔡楚弑其君¶
䖍于乾谿疏(注解云是後楚滅陳蔡即八年冬十月壬/午楚師滅陳是也及下十一年十有一月)¶
(丁酉楚師滅蔡是也云楚弑其君扵乾谿者即下十三/年夏四月楚公子比自晉歸扵楚弑其君於乾谿是也)¶
秋八月戊辰衛侯惡卒¶
<pb:KR1e0006_WYG_022-20b>¶
九月公至自楚¶
冬十有一月癸未季孫宿卒¶
十有二月癸亥葬衛襄公注當時而日者世子輒有惡¶
疾不早廢之臨死乃命臣下廢之自下廢上鮮不為亂¶
故危録之音義(當丁浪反又如/字鮮息淺反)疏(注解云隠三年傳云/當時而日危不得葬)¶
(也今此衛侯八月卒至此正五月而經書癸亥故言危/録之言世子輙有惡疾者即下二十年秋盗殺衛侯之)¶
(兄輙傳云母兄稱兄兄何以不立有惡疾也是矣知其/不早廢臨死乃命臣下廢之者正以危録其葬故也其)¶
(若不然更無危事不知衛侯葬何以書日/乎言危録之者以其有危故録其日也)¶
<pb:KR1e0006_WYG_022-21a>¶
八年春陳侯之弟招殺陳世子偃師注説在元年變其¶
言陳者起招致楚滅陳自此始故重舉國音義(重直用/反年末)¶
(同/)疏(注解云説在元年者即元年傳云大夫相殺稱人/此其稱名氏以殺何言將自是弑君也今将爾詞)¶
(曷為與親弑者同君親無將將而必誅之屬是也春秋/之義大夫相殺稱人言其即莊二十二年春陳人殺其)¶
(公子禦㓂下陳人殺其大夫公子遇文九年晉人殺其/大夫先都之屬今變兩下之例言殺陳世子者起招致)¶
(楚滅陳自此始/是以重舉陳矣)¶
夏四月辛丑陳侯溺卒音義(溺乃/狄反)¶
叔弓如晉¶
<pb:KR1e0006_WYG_022-21b>¶
楚人執陳行人干徴師殺之¶
陳公子留出奔鄭¶
秋蒐于紅音義(蒐所留反/本亦作□)¶
　傳蒐者何疏(解云正以常事不書今/此見經故軌不知問)簡車徒也注徒¶
　衆何以書盖以罕書也注説在桓六年疏(注解云桓/六年秋八)¶
　(月壬午大閲傳云大閲者何簡車徒也何以書盖以/罕書也注云罕希也孔子曰以不敎民戰是謂棄之)¶
　(故比年簡徒謂之蒐三年簡車謂之大閱五年大簡/車徒謂之大蒐存不㤀亡安不㤀危不地者常地也)¶
　(蒐例時此日者桓既無文徳又忽㤀武備故尤危録/然則爲蒐之法比年作之今此不然故云以罕書)¶
<pb:KR1e0006_WYG_022-22a>¶
陳人殺其大夫公子過音義(過音/戈)¶
大雩注先是公如楚半年乃歸費多賦重所致音義(費/芳)¶
(味/反)疏(注解云即去年三月公如/楚九月公至自楚是也)¶
冬十月壬午楚師滅陳執陳公子招放之于越殺陳孔¶
瑗疏(解云殺陳孔瑗/左傳穀梁作奐)¶
葬陳哀公注日者疾詐諼滅人也不舉滅為重復書三¶
事言執者疾諼託義故列見之託義不先書者本懐滅¶
心重舉陳者上已言滅不復重舉無以明音義(諼况元/反復書)¶
<pb:KR1e0006_WYG_022-22b>¶
(扶又反下同/見賢徧反)疏(注解云春秋之義滅例書月即荘十年/冬十月齊師滅譚十三年夏六月齊人)¶
(滅遂之屬是也上四年秋七月楚子滅厲之下注云荘/王滅蕭日此不日者靈王非賢責之略是以還依常例)¶
(書月矣今而日者疾詐諼滅人故也春秋之義舉滅為/重是以襄六年齊侯滅萊之下何氏云不書殺萊君者)¶
(舉國滅為重是也今不舉滅為重故須辨之言復書三/事言軌者謂復書三事又言執者以疾其詐諼託義故)¶
(須列而見之三事放招殺瑗葬哀公是宣十一年冬十/月楚人殺陳夏徴舒丁亥楚子入陳然則彼乃楚子行)¶
(義先書其殺今此楚子亦是託義討賊書在滅後者見/本懐滅心故也成二年秋七月齊侯使國佐如師己酉)¶
(及國佐盟于袁婁不重舉齊此重舉陳者上已/言楚師滅陳若不復舉陳無以明其是陳人矣)¶
九年春叔弓㑹楚子于陳注陳已滅復見者從地名録¶
<pb:KR1e0006_WYG_022-23a>¶
猶宋郜以邑録不舉小地者顧後當存音義(復見扶又/反下同下)¶
(賢徧/反)疏(注解云郜者是文王之子春秋前宋人滅之至/隱十年夏六月壬戌公敗宋師扵管辛未取郜)¶
(辛巳取防是也云不舉小地顧後當存者言陳是總號/當是㑹時未必在其國都所以不舉小地而舉陳者正)¶
(以楚人暴滅春秋欲閔陳而存之故還舉其大/號而言也其存陳者即下經夏四月陳火是也)¶
許遷于夷¶
夏四月陳火疏(解云陳火左氏作/災字穀梁與此同)¶
　傳陳已滅矣其言陳火何注据災異為有國者戒疏¶
　(解云所以不言外災不書此何以書之義者正以/解言存陳故書其火則外災得書之義亦見矣)存¶
<pb:KR1e0006_WYG_022-23b>¶
　陳也注陳已滅復火者死灰復燃之象也此天意欲¶
　存之故從有國記災疏(注解云即考異郵云陳火之/類未當誅絶天曉其君死灰)¶
　(更燃之/意是也)曰存陳悕矣注書火存陳者若曰陳為天所¶
　存悲之音義(悕音希/悲也)疏(解云悕謂悲也公羊子曰陳/為天所存者天悲痛之故也)¶
　曷為存陳注据災非一天意曷為悲陳而存之疏(注/解)¶
　(云弟子之意以為春秋之内書災者非止一處/而已矣意曷為正于此災之上悲陳而存之乎)滅人¶
　之國執人之罪人注罪人招也殺人之賊注孔瑗弑¶
　君賊也葬人之君若是則陳存悕矣注楚為無道託¶
<pb:KR1e0006_WYG_022-24a>¶
　討賊行義陳臣子辟門虛心待之而滅其國若是則¶
　天存之者悲之也不書孔瑗弑君者本為招弑當舉¶
　招為重方不與楚討賊故没招正賊文以將與上貶¶
　起之月者閔之音義(辟婢亦反開也/本為于偽反)疏(注解云案如/上文則孔瑗)¶
　(與招本謀弑君而責其弑文者正以君親無將將而/必誅故言當舉招為重言故没招正賊文者謂不扵)¶
　(討處貶招見其有弑君之罪矣言以將與上貶起之/者上貶謂元年稱公子傳云此陳侯之弟招何以不)¶
　(稱弟貶是也云月者閔之者正以外災例時即/襄元年春宋火之屬是今而書月故言閔之)¶
秋仲孫貜如齊音義(貜俱縳反/又居碧反)¶
<pb:KR1e0006_WYG_022-24b>¶
冬築郎囿音義(囿音/又)¶
十年春王正月¶
夏晉欒施來奔音義(晉欒施左氏/作齊欒施)¶
秋七月季孫隱如叔弓仲孫貜帥師伐莒音義(隱如左/氏作意)¶
(如/)¶
戊子晉侯彪卒音義(彪彼/虬反)¶
九月叔孫舍如晉¶
葬晉平公¶
<pb:KR1e0006_WYG_022-25a>¶
十有二月甲子宋公戌卒注去冬者盖昭公取呉孟子¶
之年故貶之音義(宋戌讀左傳者音成何云向戌/與君同名則宜音恤去起呂反)疏(注/解)¶
(云正以禮記論語皆有昭公取于呉謂之呉孟子之文/但不指其取之年歳今無冬更無佗罪可指是以何氏)¶
(以意當之以無正文故言蓋也取呉孟子所以不書者/諱取同姓故也賈服以為刺不登臺視氣范氏以為不)¶
(書冬甯/所未詳)¶
十有一年春王正月叔弓如宋¶
葬宋平公¶
夏四月丁巳楚子䖍誘蔡侯般殺之于申¶
<pb:KR1e0006_WYG_022-25b>¶
　傳楚子䖍何以名注据誘戎曼子不名音義(曼音/蠻)疏¶
　(注解云即昭十六年春楚/子誘戎曼子殺之是也)絶曷為絶之注据俱誘之¶
　為其誘討也注使不自知而死故加誘音義(爲于/僞反)疏¶
　(注解云即左氏𫝊/云醉而殺之是也)此討賊也注蔡侯般弑父而立疏¶
　(注解云即㐮三十年夏四月/蔡世子般弑其君固是也)雖誘之則曷為絶之注¶
　据與荘王外討晉文譎尊音義(譎古/宂反)疏(注解云荘王/外討者即宣)¶
　(十一年冬十月楚人殺陳夏徵舒傳云此楚子也其/稱人何貶曷為貶不與外討也曷為不與實與而文)¶
　(不與文曷為不與諸侯之義不得專討也諸侯之義/不得專討則其曰實與之何上無天子下無方伯天)¶
<pb:KR1e0006_WYG_022-26a>¶
　(下諸侯有為無道者臣弑君子弑父力能討之則討/之可也者是其實與莊王外討之文也云晉文譎尊)¶
　(者即僖二十八年五月癸丑公㑹晉侯以下盟于踐/土公朝于王所傳云曷為不言公如京師天子在是)¶
　(也曷為不言天子在是不與致天子也注云時晉文/公年老恐霸功不成故上白天子曰諸侯不可卒致)¶
　(願王居踐土下謂諸侯曰天子在是不可不朝廹使/正君臣明王法雖非正起時可與故書朝因正其義)¶
　(所以見文公/之功是也)懐惡而討不義君子不予也注内懐利¶
　國之心而外託討賊故不與其討賊而責其誘詐也¶
　地者起以好㑹誘之音義(好呼/報反)疏(注解云正以昭十/六年楚子誘戎曼)¶
　(子殺之不書地今/言于申故解之)¶
<pb:KR1e0006_WYG_022-26b>¶
楚公子棄疾帥師圍蔡¶
五月甲申夫人歸氏薨¶
大蒐于比蒲音義(比音/毗)¶
　傳大蒐者何疏(解云欲言常事而經加大欲言非/常事蒐是常獵之名故執不知問)簡¶
　車徒也何以書蓋以罕書也注説在桓六年疏(注解/云即)¶
　(桓六年秋八月壬午大閲傳云大閱者何簡車徒何/以書盖以罕書也注云罕希也孔子曰以不教民戰)¶
　(是謂棄之故比年簡徒謂之蒐三年簡車謂之大閱/五年大簡車徒謂之大蒐存不忘亡安不㤀危然則)¶
　(大蒐之法五年一為今此不然故曰以罕書也上八/年蒐于紅之下何氏云説在桓六年今復指之者正)¶
<pb:KR1e0006_WYG_022-27a>¶
　(以蒐與大蒐希数實異禮亦不/同是以不得相因各指其所在)¶
仲孫貜㑹邾婁子盟于侵羊注不日者盖諱喪盟使若¶
議結善事音義(侵羊二傳/作祲祥)疏(解云侵羊穀梁傳作祲祥/字服氏注引者直作詳無)¶
(侵字皆是所見異也注解云上文五月夫人歸氏薧君/居喪居喪而與人盟至十三年秋平丘之㑹邾婁子與)¶
(晉為議不容公盟而執季孫理宜書日見其不信而不/書口者正以身居大丧而不以為憂是内惡可諱之限)¶
(故為信辭使若此盟方/欲議論結其善事然)¶
秋季孫隱如㑹晉韓起齊國酌宋華亥衛北宮佗鄭軒¶
虎曹人杞人于屈銀音義(佗大河反屈銀竝/如字二傳作厥憗)疏(解云齊/國酌者)¶
<pb:KR1e0006_WYG_022-27b>¶
(賈氏作酌字與此同服氏及穀梁皆作/齊國弱字也屈銀左氏穀梁作厥憗字)¶
九月己亥葬我小君齊歸¶
　傳齊歸者何疏(解云欲言夫人初至不録欲言/其妾薨葬具書故執不知問)昭公¶
　之母也注歸氏胡女襄公嫡夫人音義(嫡丁/歴反)疏(注解/云皆)¶
　(史記文而初至不書者蓋為世子時娶之然則沙隨/之㑹㐮公始生而成公之時已娶夫人者案公羊上)¶
　(下竟無幼少之文則/何氏不信左氏故也)¶
冬十有一月丁酉楚師滅蔡執蔡世子有以歸用之¶
　傳此未踰年之君也其稱世子何注据陳子也疏(注/解)¶
<pb:KR1e0006_WYG_022-28a>¶
　(云即僖二十八年冬公㑹晉侯齊侯/宋公蔡侯鄭伯陳子以下于溫是也)不君靈公不成¶
　其子也注靈公即般也不君不與靈公坐弑父誅不¶
　得為君也不成其子不成有得稱子繼父也上不與¶
　楚誘討嫌有不當絶故正之云耳疏(解云靈公弑父/而立弑父之人)¶
　(人倫所不容今而見誅正是其宜是以春秋不與靈/公為君也故曰不君靈公也荘三十二年傳云君存)¶
　(稱世子君薨稱子某既葬稱子踰年稱公然則稱子/者嗣君之稱春秋之義既不與靈公得為成君故亦)¶
　(不成其子有得為嗣君以繼其父故曰不成其子也/注靈公至誅者解云即㐮三十年夏四月蔡世子般)¶
　(弑其君固上四月楚子䖍誘蔡侯般殺之于申是也/云上不與楚誘討者即上𫝊云曷為絶之為其誘討)¶
<pb:KR1e0006_WYG_022-28b>¶
　(也此討賊也雖誘之則曷為絶之/懐惡而討不義故君子不與是)不君靈公則曷為¶
　不成其子注据惡惡止其身誅君之子不立注雖不¶
　與楚誘討其惡坐弑父誅當以誅君論之故云爾言¶
　執者時楚託義滅之疏(注解云若不君靈公而以誅/君論之何故上四年申之㑹)¶
　(及伐呉之經上文楚子誘殺之時皆稱其爵者凡貶/刺之例正可於一事之上足見其惡而已寕可文文)¶
　(皆貶似若莊四年冬公及齊人狩于郜傳云前此者/有事矣後此者有事矣則曷為獨於此譏擇其重者)¶
　(而譏焉莫重乎其與讎狩也其餘從同是也春秋之/義舉滅國以為重其餘輕者皆從略是以㐮六年注)¶
　(云不書殺萊君者舉滅國為重是今并書其孰者正/以楚人託義滅之故見其義也似若上八年注云不)¶
<pb:KR1e0006_WYG_022-29a>¶
　(舉滅為重復書三事言執者疾諼託義故列見之是/也楚既託義執用蔡之世子以滅其國當先書其餘)¶
　(似若宣十一年冬十月楚人殺陳夏徴舒丁亥楚子/入陳然今乃先書滅蔡者起其本懐滅心故也是以)¶
　(八年注云託義不先書/者本懐滅心故是也)非怒也無繼也注父誅子當¶
　絶疏(解云荘四年𫝊云今紀無罪此非怒與何氏云/怒遷怒齊人語此非怒其先祖遷之于子孫與)¶
　(然則齊人謂遷怒為怒也言今不成有為子者非由/惡其父遷怒其子孫但由靈公大逆理無繼嗣矣是)¶
　(以注父誅子當絶也其/非字有作悲字者誤也)惡乎用之用之防也其用之¶
　防奈何葢以築防也注持其足以頭築防惡不以道¶
　孔子曰人而不仁疾之已甚亂也日者疾諼滅人音¶
<pb:KR1e0006_WYG_022-29b>¶
　義(惡乎音烏惡/不烏路反)疏(注解云日者疾諼滅人正以几滅/例月即荘十年冬十月齊師滅諱)¶
　(上四年秋七月遂滅厲之屬是/也今而書日者疾詐諼故也)¶
十有二年春齊髙偃帥師納北燕伯于陽¶
　傳伯于陽者何注即納上伯款非犯父命不當言于¶
　陽又㣲國出入不兩書伯不當再出故斷三字問之¶
　音義(斷丁管反/又丁亂反)疏(注解云納上伯款者即上三年冬/北燕伯款出奔齊是也其犯父命)¶
　(而見納言于邑者即哀二年夏晉趙鞅帥師納術世/子蒯聵于成傳云成者何衛之邑也曷為不言入于)¶
　(衛父有子子不得有父也注云明其父得有子而廢/之子不得有父之所有故奪其國文正其義也者是)¶
<pb:KR1e0006_WYG_022-30a>¶
　(也然則今此納北燕伯于陽若是納上伯欵即非犯/父之命者正以出奔稱伯木似蒯聵稱世子故也是)¶
　(以何氏於款之上連伯言之見非犯人之命云又微/國出入不兩書者僖二十五年秋楚人圍陳納頓子)¶
　(于頓何以不言逐雨之也注云頓/子出奔不書者小國例也是也)公子陽生也子曰¶
　我乃知之矣注子謂孔子乃乃是歳也時孔子年二¶
　十三具知其事後作春秋案史記知公誤為伯子誤¶
　為于陽在生刋滅闕音義(刋苦/干反)在側者曰子苟知之¶
　何以不革曰如爾所不知何注如猶奈也猶曰奈女¶
　所不知何寜可强更之乎此夫子欲為後人法不欲¶
<pb:KR1e0006_WYG_022-30b>¶
　令人妄億錯子絶四毋意毋必毋固毋我音義(女音/汝强)¶
　(其丈反令力呈反下令楚同億於力/反錯七故反或七各反字或作措)疏(注解云孔子/云當是嵗時)¶
　(我已年立具見其事奈汝在側之徒不見之何故曰/奈汝所不知何也孔子雖知伯于陽者是公子陽生)¶
　(但在側之徒皆不委曲若改之謂已苟出心肺故曰/寕可强更之乎荘七年星霣如雨之下傳云不修春)¶
　(秋曰雨星不及地尺而復君子修之曰星霣如雨何/氏云明其狀似雨耳不當言雨星不言尺者霣則為)¶
　(異不以尺寸録之然孔子修春秋大有改之處而特/此文不改之者欲示後人重其舊事似劉公即君與)¶
　(為不上禮之類也故曰夫子欲為後人法不欲人妄/億措也億措者億謂有所儗度措者置也置意於言)¶
　(也不欲令人妄儗度不欲令人妄置意於言矣若儗/度而中之者無傷即柴也其來乎由也其死矣之類)¶
<pb:KR1e0006_WYG_022-31a>¶
　(是也若億措而妄者正得學者不思之義也則學而/不思則罔之類是也云子絶四者備於鄭注引之者)¶
　(欲道無事億措乃孔子所絶/是以修春秋而有其義矣)春秋之信史也其序則¶
　齊桓晉文注唯齊桓晉文㑹能以徳優劣國大小相¶
　次序疏(注解云謂其盛時事也及其衰末亦不醇粹/是以僖十三年鹹之㑹許男序于曹伯之上)¶
　(而何氏於僖四年許男新臣卒葬許穆公之下注云/得卒葬於所傳聞世者許大小次曹故卒少在曹後)¶
　(者是鹹之㑹當桓末年許/在曹上非其次序之事也)其㑹則主㑹者為之也注¶
　非齊桓晉文則如主㑹者為之雖優劣大小相越不¶
　改更信史也其詞則丘有罪焉爾注丘孔子名其貶¶
<pb:KR1e0006_WYG_022-31b>¶
　絶譏刺之辭有所失者是丘之罪聖人徳盛尚謙故¶
　自名爾主書者惡納簒也不書所簒出奔者㣲國雖¶
　未踰年君猶不録不足陽下言于北燕者史文也北¶
　燕本在上從史文也音義(惡納烏/路反)疏(注解云即春秋/説云孔子作春)¶
　(秋一萬八千字九月而書成以授游夏之徒游夏之/徒不能改一字是也云主書者惡納篡也者正以春)¶
　(秋之義立納入皆為篡辭且上有伯款出奔齊之文/知今納宜是簒人也○正以上三年之末伯款出奔)¶
　(遙歴十許年計應有君矣陽生簒之宜書其出今不/書者㣲國之君被簒而出走者皆略而不書之假令)¶
　(非被簒但是㣲國未踰年之君卒猶不書况乎被簒/出奔寜不略之乎何氏所以必將未踰年君約之者)¶
<pb:KR1e0006_WYG_022-32a>¶
　(正以所見之世微國成君之出例皆録之故也即伯/款之徒是也○若足其文宜云齊高偃帥師納北燕)¶
　(公子陽生于北燕今陽生之下不言北燕者正以史/之本文陽生之上有北燕字因而從之不及改順文)¶
三月壬申鄭伯嘉卒¶
夏宋公使華定來聘¶
公如晉至河乃復¶
五月葬鄭簡公¶
楚殺其大夫成然音義(成然左氏作成熊/榖梁作成䖍字)¶
秋七月¶
<pb:KR1e0006_WYG_022-32b>¶
冬十月公子整出奔齊音義(整之領反或/作憖魚覲反)¶
楚子伐徐¶
晉伐鮮虞注謂之晉者中國以無義故為夷狄所强今¶
楚行詐滅陳蔡諸夏懼然去而與晉㑹于屈銀不因以¶
大綏諸侯先之以博愛而先伐同姓從親親起欲以立¶
威行霸故狄之疏(注解云諸夏之稱連國稱爵今單言/晉作夷狄之號故須解之言中國無)¶
(義故為夷狄所彊者即㐮七年鄭伯髠原之下傳云曷/爲不言其大夫弑之為中國諱也曷為爲中國諱鄭伯)¶
(将㑹諸侯于鄬其大夫諫曰中國不足歸也則不若與/楚鄭伯不可其大夫曰以中國為義即伐我喪以中國)¶
<pb:KR1e0006_WYG_022-33a>¶
(爲强則不若楚於是弑之何氏云禍由中國無義故深/諱使若自卒之属是中國無義之文也言遂爲夷狄所)¶
(彊也者即四年夏楚子以下㑹于申執齊慶封殺之之/屬是也云今楚行詐滅陳蔡者即昭八年滅陳十一年)¶
(滅蔡是也今楚行詐者即托義討招瑗托義討蔡般是/也言諸夏懼然去而與晉㑹于屈銀者即上十一年秋)¶
(季孫隱如㑹晉韓起以下于屈銀是也/言先伐同姓者正以鮮虞姬姓故也)¶
　¶
　¶
　¶
　¶
<pb:KR1e0006_WYG_022-33b>¶
　¶
　¶
　¶
　¶
　¶
　¶
　¶
　春秋公羊傳注疏巻二十二¶
<pb:KR1e0006_WYG_022-34a>¶
　春秋公羊傳卷二十二考證¶
叔孫豹㑹漷疏知向戌石惡皆與君同名也○石惡監¶
　本作齊惡考左氏榖梁經作齊惡公羊經自作石惡¶
　今改正¶
傳此陳侯之弟招也何以不稱弟貶曷為貶為殺世子¶
　偃師貶○劉敞曰傳以母弟稱弟故云爾不知母弟¶
　可以稱弟而不可以常稱也且招之罪在殺世子偃¶
　師不在㑹虢聖人褒貶各於其事豈有逆其未然之¶
<pb:KR1e0006_WYG_022-34b>¶
　事探其將然之罪以為貶哉¶
取運傳内之邑也○(臣召南/)按鄆邑有二一在西界昭¶
　公居鄆是也一在東界與莒相接先儒謂是莒之附¶
　庸魯時時與莒爭褒十二年季孫宿救台遂入鄆與¶
　此取鄆是也公羊於後文叔弓帥師疆運田亦曰與¶
　莒為境¶
秦伯之弟鍼出奔晉𫝊有千乘之國疏正以此伯故也¶
　○(臣浩/)按閣本作正以稱伯故也疑監本於此字下¶
<pb:KR1e0006_WYG_022-35a>¶
　脱稱字閣本於稱字上脱此字¶
葬滕成公注明公當自行不當遣大夫○(臣召南/)按諸¶
　侯於隣國未有親行送葬之禮滕子之㑹葬襄公明¶
　是非禮何得以此譏魯君乎魯於齊桓晉文皆未親¶
　㑹其葬何况諸國何休之言未足為定論也¶
秋七月楚子伐呉執齊慶封殺之傳慶封之罪何注稱¶
　侯而執者伯討也月者善義兵○(臣召南/)按楚靈王¶
　以賊殺賊不成伯討而經書以伯討之文何也其義¶
<pb:KR1e0006_WYG_022-35b>¶
　見於繁露繁露云楚荘王殺陳夏徴舒春秋貶其文¶
　不予專討靈王殺齊慶封直稱楚子何也曰荘王之¶
　行賢而徴舒之罪重以賢君討重罪若不貶孰知其¶
　非正經春秋常於其嫌得者見其不得也是故齊桓¶
　不予專封晉文不予致王也今諸侯不得專討固己¶
　明矣而慶封之罪未有所見也故稱楚子以伯討之¶
　著其罪之宜死以為天下大禁曰人臣貶主之位亂¶
　國之臣雖不簒殺其罪皆宜死也¶
<pb:KR1e0006_WYG_022-36a>¶
舍中軍傳復古也○(臣浩/)按果是復古則為國以禮公¶
　室不致卑弱私家不致强盛矣豈知作三軍與舍中¶
　軍皆季孫宿專擅之奸謀深計乎故凡春秋事實莫¶
　詳於左氏公榖二家皆据文意測云爾¶
　又疏正以魯為州故正合二軍○(臣召南/)按以文義¶
　推之公羊家謂方伯三軍州牧二軍則此疏當作正¶
　以魯為州牧合二軍也牧故字形相近而訛耳因各¶
　本皆同存説於此¶
<pb:KR1e0006_WYG_022-36b>¶
叔弓帥師敗莒師于濆泉傳涌泉也○劉敞曰此地名¶
　耳豈謂戰而泉湧乎¶
秦伯卒傳何以不名匿嫡之名也○(臣召南/)按匿嫡之¶
　名此必無之事也春秋中諸侯之卒失其名者多矣¶
　宿男滕子豈亦匿嫡之名乎¶
杞伯益姑卒疏上城杞己貶者○各本俱脱杞字今据¶
　注文添補¶
秋九月大雩注有豫賦斂之煩也○各本俱脱歛字今¶
<pb:KR1e0006_WYG_022-37a>¶
　據音義添補¶
秋蒐于紅傳何以書葢以罕書也○(臣宗楷/)按左傳疏¶
　注劉賈穎云蒐于紅不言大者言公大失權在三家¶
　也十一年蒐於比蒲經書大蒐復云書大者言大衆¶
　盡在三家隨文造意以非例為例不復知其自違也¶
　陸鉉翁高閎皆本此以言三家挾兵脇上車徒日衆¶
　釋經甚當公羊皆謂以罕而書陋矣¶
陳火傳存陳也注此天意欲存之○劉敞曰此自聖人¶
<pb:KR1e0006_WYG_022-37b>¶
　欲存之故録耳安知天意乎¶
十有二月甲子宋公戌卒注去冬者葢昭公取呉孟子¶
　之年故貶之(○臣召南/)按何休求去冬之義而不得¶
　遂以取呉孟子實之夫取同姓與去冬有何相渉范¶
　寗解榖梁直云未詳何其慎也¶
葬我小君齊歸注歸氏襄公嫡夫人疏史記文○(臣召/)¶
　(南/)按魯世家但云魯人立齊歸之子稠為君是為昭¶
　公不云齊歸襄公嫡夫人也且其上文書太子卒下¶
<pb:KR1e0006_WYG_022-38a>¶
　文引穆叔言稠非嫡嗣則齊歸為襄公妾明矣又按¶
　疏云初至不書者盖為世子時娶之尤為舛繆襄公¶
　初立時年才三歳九年始冠左傳史記符合自古豈¶
　有孩提而婚娶者乎且公羊於成公十六年尚云君¶
　幼疏又以襄公為世子時娶齊歸皆妄説耳¶
齊高偃帥師納北燕伯于陽𫝊公子陽生也子曰我乃¶
　知之矣在側者曰子苟知之何以不革曰如爾所不¶
　知何○劉敞曰傳非也百二十國寳書豈皆如此殘¶
<pb:KR1e0006_WYG_022-38b>¶
　闕乎何為不莗其所云云皆誣聖人也¶
𫝊在側者曰疏似劉公即君與為不上禮之類也○此¶
　句難解疑有脱誤但各本並同¶
　¶
　¶
　¶
　¶
　春秋公羊傳巻二十二考證¶

