# -*- mode: mandoku-view; -*-
#+TITLE: 春秋公羊傳注疏
#+DATE: 2015-08-24 22:12:29.388648
#+PROPERTY: ID KR1e0006
#+PROPERTY: BASEEDITION WYG    
#+PROPERTY: JUAN 卷二十八
<pb:KR1e0006_WYG_028-1a>¶
欽定四庫全書¶
　春秋公羊𫝊注䟽卷二十八(起哀公十一/年盡十四年)¶
　　漢何休學　　　　　　　唐陸徳明音義¶
十有一年春齊國書帥師伐我¶
夏陳袁頗出奔鄭音義(頗破/多反)¶
五月公㑹吳伐齊甲戌齊國書帥師及吳戰于艾陵齊¶
師敗績獲齊國書注戰不言伐舉伐者魯與伐而不與¶
戰不從内與伐使吳為主者吳主㑹故不與夷狄主中¶
<pb:KR1e0006_WYG_028-1b>¶
國也言獲者能結日偏戰少進也音義(艾五蓋反與伐/音預下與戰與)¶
(伐/同)疏(獲齊國書解云宣二年春獲宋華元之下何氏云/復出宋者非獨惡華元明恥辱及宋國然則今此)¶
(復出齊者亦然但省文從可知故不注注解云戰不言/伐者莊十年𫝊文而此舉伐者當爾之時魯但與其伐)¶
(而不與其戰故得兩舉之矣成二年六月癸酉季孫行/父云云㑹晋卻克云云及齊侯戰于鞌齊師敗績注云)¶
(大夫敵君不貶者随從王者大夫得敵諸侯也然則卻/克之徒得敵齊侯者正以魯人與在随從王者大夫是)¶
(以得序于上而主齊侯今亦云魯公與伐而不使吳為/主序齊下者正以吳是時為主㑹若其與之而序于齊)¶
(上即是夷狄之主中國是以退之矣若然案宣十二年/晋荀林父帥師及楚子戰于邲林父序于楚子之上亦)¶
(應是不與夷狄之主中國而注云不與晉而反與楚子/為君臣之禮以惡晉者正以楚莊王稱子據彼君文成)¶
<pb:KR1e0006_WYG_028-2a>¶
(矣有王伯之事雖以臣及君不嫌晋直今吳稱國君文/不成而序國書之下寧得纇乎莊十年秋荆敗蔡師于)¶
(莘以蔡侯獻舞歸傳云曷為不言其獲不與夷秋之獲/中國也又昭二十三年秋吳敗頓胡沈蔡陳許之師于)¶
(雞父獲陳夏齧𫝊云不與夷狄之主中國則其言獲陳/夏齧何吳少進也注云能結日偏戰行少進故從中國)¶
(辭治之今經亦/然故以言此)¶
秋七月辛酉滕子虞母卒¶
冬十有一月葬滕隱公¶
衞世叔齊出奔宋¶
十有二年春用田賦¶
<pb:KR1e0006_WYG_028-2b>¶
　𫝊何以書注据當賦税為何書音義(為于偽反下/為同宗同)譏¶
　何譏爾譏始用田賦也注田謂一井之田賦者斂取¶
　其財物也言用田賦者若今漢家斂民錢以田為率¶
　矣不言井者城郭里巷亦有井嫌悉賦之禮税民公¶
　田不過什一軍賦十井不過一乗哀公外慕彊吳空¶
　盡國儲故復用田賦過什一音義(率音律又音纇乗/繩證反復扶又反)¶
　疏(注田謂一井之田解云知如此者正以家語政論/篇云季康子欲以一井田出賦法焉又魯語下篇)¶
　(云孔子謂冉求曰田一井出稯禾秉芻正米不是過/也案彼二文皆論此經用田賦之事而言一井故知)¶
<pb:KR1e0006_WYG_028-3a>¶
　(然也○不言井至賦之解云凡言田者指墾土之處/言井者但是方里之名若言用井賦則嫌城郭里巷)¶
　(之内但有一井之處悉皆賦之故云不言井者城郭/里巷亦有井嫌悉賦之○禮稅至什一解云即宣十)¶
　(五年𫝊云什一者天下之中正也什一行而頌聲作/矣是也云軍賦十井不過一乘者何氏以為公侯方)¶
　(百里案諸典籍毎有千乘之義若不十井為一乘則/不合鄭氏云公侯方百里井十則賦出革車一乘者)¶
　(義亦通於此云哀公外慕强吳者即上十年春公㑹/吳伐齊十一年夏公㑹吳伐齊此年夏公㑹吳于槖)¶
　(臯之屬是也云故復用田賦/過什一者對常賦以為復矣)¶
夏五月甲辰孟子卒¶
　𫝊孟子者何注据魯大夫無孟子疏(解云欲言魯女/不言孟姬欲言)¶
<pb:KR1e0006_WYG_028-3b>¶
　(夫人經不書𦵏/故執不知問)昭公之夫人也其稱孟子何注据不¶
　稱夫人某氏疏(注解云即隱二年冬十有二月/乙卯夫人子氏薨之屬是也)諱娶¶
　同姓蓋吳女也注禮不娶同姓買妾不知其姓則卜¶
　之為同宗共祖亂人倫與禽獸無别昭公既娶諱而¶
　謂之吳孟子春秋不繫吳者禮婦人繫姓不繫國雖¶
　不諱猶不繫國也不稱夫人不言薨不書𦵏者深諱¶
　之疏(蓋吳女也解云公羊子不受于師故疑之注解/云上曲禮云取妻不取同姓故買妾不知其姓)¶
　(則卜之鄭氏注云為其近禽獸也妾賤或時非媵取/之於賤者世無本繫者是也云為同宗共祖亂人倫)¶
<pb:KR1e0006_WYG_028-4a>¶
　(與禽獸無别者欲取曲禮上云夫惟禽獸無禮故父/子聚麀是故聖人作為禮以教人使人以有禮知自)¶
　(别於禽獸之文乎昭十年注云去冬者蓋昭公娶吳/孟子之年故貶之然則此言昭公既娶者謂從昭十)¶
　(年以来也而諱之吳孟子者即論語云君娶于吳為/同姓謂之吳孟子坊記云魯春秋猶去夫人之姓曰)¶
　(吳其死曰孟子卒是也言婦人繫姓不繫國者即隠/元年仲子下注云仲字子姓婦人以姓配字不忘本)¶
　(也因示不適同姓也二年夫人子氏之下注云子者/姓也夫人以姓配號義與仲子同是言昭公之時諱)¶
　(之不謂之吳姬謂之吳孟子而春秋直謂之孟子不/繫吳者正以婦人不繫國故也言雖不諱猶不繫國)¶
　(者正以文姜穆姜之屬亦不繫國言之故也若言夫/人又若言薨當言夫人姬氏薨若𦵏當言𦵏我小君)¶
　(昭姬皆為大惡大惡不可言故曰深諱之也而云孟/子卒者若言宋之長女為魯侯之妾而卒之猶如定)¶
<pb:KR1e0006_WYG_028-4b>¶
　(十五年秋姒/氏卒之類)¶
公㑹吳于槖臯音義(槖章夜反/一音託)¶
秋公㑹衞侯宋皇瑗于運音義(運左氏/作鄖)¶
宋向巢帥師伐鄭¶
冬十有二月&KR0977;音義(&KR0977;音終本亦/作螽注同)¶
　𫝊何以書記異也何異爾不時也注&KR0977;者與隂殺俱¶
　藏周十二月夏之十月不當見故為異比年再&KR0977;者¶
　天不能殺地不能理自是之後天下大亂莫能相禁¶
<pb:KR1e0006_WYG_028-5a>¶
　宋國以亡齊并於陳氏晋分為六卿音義(見賢/徧反)疏(注/比)¶
　(年再&KR0977;解云即下十三年冬十二月&KR0977;是也○宋國/至六卿解云皆在春秋後考諸舊本宋是宗字然則)¶
　(宗國猶大國言天不能殺地不能理天下大亂莫能/相禁是其紀綱之國滅亡之象是故齊并于陳氏晋)¶
　(分為六卿若作宋字何氏更有所見春秋説云陳氏/簒齊三年千人合𦵏故螽蟲冬踊者是其螽為齊亡)¶
　(之一隅也案左氏及史記皆云晋亡分為魏趙韓今/云晋分為六卿者盖其初時晋君失政六卿用事不)¶
　(妨其下滅時但/三家分之矣)¶
十有三年春鄭軒達帥師取宋師于嵒音義(嵒五咸反/一音魚及)¶
(反/)¶
<pb:KR1e0006_WYG_028-5b>¶
　𫝊其言取之何易也其易奈何詐反也注前宋行詐¶
　取鄭師今鄭復行詐取之茍相報償不以君子正道¶
　故𫝊言詐反反猶報也音義(易以䜴反下同復/扶又反償時亮反)疏(其/言)¶
　(取之何解云上九年注云据詐戰言敗也故此省文/不復言之也注前宋至鄭師解云即上九年春宋皇)¶
　(瑗帥師取鄭師于雍邱𫝊云其言取/之何易也其易奈何詐之也是也)¶
夏許男戍卒注比陳蔡不當復卒故卒𦵏略音義(戌本/亦作)¶
(成/)疏(注解云昭八年冬楚師滅陳十一年楚師滅蔡至/十三年秋蔡侯廬歸于蔡陳侯吳歸于陳二十年)¶
(冬十有一月辛卯蔡侯廬卒二十一年春王三月𦵏蔡/平公定四年春王二月癸巳陳侯吳卒夏六月𦵏陳恵)¶
<pb:KR1e0006_WYG_028-6a>¶
(公定六年鄭㳺遫滅許以許男斯歸今年夏許男戍卒/秋𦵏許元公然則陳蔡之滅非吳廬之罪及其存時乃)¶
(為大國所復但以不受封於天子故書君以見之仍以/前君死位非其自復其國合存故許録其卒𦵏也而許)¶
(男斯者為鄭所滅不能死位許國合絶不足存之而戍/自復罪惡深矣若比之陳蔡不當合録而録之者正欲)¶
(見其前君不死位後君自復之惡深是以書其卒𦵏而/去其日月以見矣故曰比陳蔡不當復卒故卒𦵏略之)¶
(也/)¶
公㑹晉侯及吳子于黄池¶
　𫝊吳何以稱子注据救陳稱國疏(注解云十年冬/吳救陳是也)吳¶
　主㑹也注以言及也時吳强而無道敗齊臨菑乘勝¶
<pb:KR1e0006_WYG_028-6b>¶
　大㑹中國齊晋前驅魯衞驂乘滕薛侠轂而趨以諸¶
　夏之衆冠帶之國反背天子而事夷狄恥甚不可忍¶
　言故深為諱辭使若吳大以禮義㑹天下諸侯以尊¶
　事天子故進稱子音義(背音/佩)疏(注解云以經言及吳/即知吳主㑹何者正)¶
　(及者汲汲之辭即僖五年夏公及齊侯宋公以下㑹/王世子于首戴注云言及者因其文可得見汲汲也)¶
　(然則彼云及齊侯齊侯主㑹則知此言及吳子吳子/主㑹明矣故云以言及也云時吳强而無道敗齊臨)¶
　(菑乘勝大㑹中國者即上十一年五月公㑹吳伐齊/甲戌齊國書帥師及吳戰于艾陵齊師敗績者是敗)¶
　(齊師于臨菑之事正以吳為夷狄數伐中國而敗之/故謂之無道菑字然有作晋字若作晋字以黄池為)¶
<pb:KR1e0006_WYG_028-7a>¶
　(近晋晋人畏而㑹之故曰臨晋云齊晋前驅魯衛驂/乘滕薛俠轂而趨者春秋説文也以下𫝊及注云則)¶
　(天下盡㑹而春秋說特舉此六國時為之役故偏舉/之或言不盡意故也諸夏衆强不復如禮反棄君父)¶
　(而事夷狄恥辱之甚不忍言故深為諱進吳稱子矣/而言冠帶之國者正以夷秋之人不知冠帶故也是)¶
　(以榖梁𫝊云吳王夫差曰好冠来孔子曰大矣哉夫/差未能言冠而欲冠也范氏云不知冠有等差唯欲)¶
　(好冠/是也)吳主㑹則曷為先言晉侯注据申之㑹楚子主¶
　㑹序上疏(注解云即昭四年夏楚/子蔡侯以下㑹於申是)不與吳子之先晉¶
　侯也注明其實自以夷狄之强㑹諸侯耳不行禮義¶
　故序晉於上其言及吳子何注据鍾離之㑹殊㑹吳¶
<pb:KR1e0006_WYG_028-7b>¶
　不言及僖五年公及齊侯齊侯主㑹益明矣疏(注据/鍾至)¶
　(言及解云即成十五年冬叔孫僑如㑹晉士燮齊髙/無咎以下㑹吳于鍾離是也○僖五至明矣解云即)¶
　(僖五年公及齊侯宋公以下㑹王世子于首戴然則/按如彼經書公及齊侯齊侯主㑹此云及吳則是吳)¶
　(子主㑹益明矣何言不與吴子/之先晋侯乎是以据而難之)㑹兩伯之辭也注晉¶
　序上者主㑹文也吳言及者亦人徃為主之文也方¶
　不與吳子先晋侯而又事實當見不可醇奪故張兩¶
　伯辭先晋言及吳子使若晉主㑹為伯吳亦主㑹為¶
　伯半抑半起以奪見其事也語在下音義(見賢徧反/年内皆同)¶
<pb:KR1e0006_WYG_028-8a>¶
　疏(注解云凡言及者汲汲之辭今言及吳子則似吳/子先在是天下之人慕而徃事之然故曰人徃為)¶
　(主之文序晉于上是其抑之言及吳子起其為伯也/故曰半抑半起矣序晉于上是其奪言及吳子亦見)¶
　(其為伯之事故/曰奪見其事)不與吳子之先晋侯則曷為以㑹兩¶
　伯之辭言之注据伯主人疏(注解云謂為伯者/主領會上之人矣)重吳¶
　也注其實重在吳故言及舉晉者諱而不盈疏(注解/云謂)¶
　(其實處權重在于吳故言及吳子作汲汲之文矣經/言公㑹晋侯是其諱為吳所主也晉侯之下即言及)¶
　(吳子是其不盈滿其諱文也何者晉是大國而汲汲/乎吳還是吳為㑹主之義也僖二十三年夏宋公慈)¶
　(父卒𫝊云何以不書𦵏盈乎諱也注云盈滿也相接/足之辭也然則此言諱而不盈者意欲取彼𫝊文矣)¶
<pb:KR1e0006_WYG_028-8b>¶
　曷為重吳注据常殊吳疏(注觧云即成十五年冬叔/孫僑如㑹晉士燮以下㑹)¶
　(吳于鍾離襄十年春公㑹晉/侯以下㑹吳于柤之屬是也)吳在是則天下諸侯莫¶
　敢不至也注以晉大國尚猶汲汲于吳則知諸侯莫¶
　敢不至也不書諸侯者為㣲辭使若天下盡㑹之而¶
　魯侯䝉俗㑹之者惡愈齊桓兼舉逺明近此但舉大¶
　者非尊天子故不得襃也主書者惡諸侯君事夷狄¶
　音義(惡諸烏/路反)疏(注解云若欲實而言之天下諸侯寧/可悉至但欲見其重在吳徧至之辭)¶
　(而已其歴言某侯某侯則實不至者不可空言是以/舉其最大之國作天下盡㑹之義矣僖二年秋九月)¶
<pb:KR1e0006_WYG_028-9a>¶
　(齊侯宋公江人黄人㑹于貫𫝊云江人黄人者何逺/國之辭也逺國至矣則中國曷為獨齊宋至爾大國)¶
　(言齊宋小國言江黄則以其餘為莫敢不至也然則/齊桓之時非獨舉大以明小亦兼舉逺以明近今此)¶
　(但舉晋者非尊天子不得褎為逺夷皆至之辭則𫝊/云天下諸侯莫敢不至者据九州之内言之亦得謂)¶
　(之天下矣春秋見義非唯一種一則見吳之强暴一/則見晋之衰微但主書之情本惡諸侯君事夷秋餘)¶
　(者兼見/之矣)¶
楚公子申帥師伐陳¶
於越入吳¶
秋公至自㑹注有恥致者順諱文也疏(注解云莊六年/注云公與二國)¶
<pb:KR1e0006_WYG_028-9b>¶
(以上出㑹盟得意致㑹不得意不致然則今此冠帶之/國斂手從夷乃是可恥之次而致之者正欲順其諱文)¶
(使若吳尊事天子以㑹諸侯諸侯/得意以㑹致之然故曰順諱文也)¶
晉魏多帥師侵衞音義(魏多左氏/作魏曼多)¶
　𫝊此晉魏曼多也曷為謂之晉魏多注据上七年言¶
　曼多疏(注觧云即上七年春魏/曼多帥師侵衞是也)譏二名二名非禮也¶
　注復就晉見者明先自正而後正人正人當先正大¶
　以帥小疏(注觧云定六年冬仲孫忌帥師圍運𫝊云/此仲孫何忌也曷為謂之仲孫忌譏二名)¶
　(二名非禮也注云為其難諱也一字為名令難言而/易諱所以長臣子之敬不逼下也春秋定哀之間文)¶
<pb:KR1e0006_WYG_028-10a>¶
　(致太平欲見王者治定無所復為譏唯有二名故譏/之然則彼已於魯見訖今復就晉見之者明先自正)¶
　(而後正人也等是正人而於晋者/見當先正大國以帥于小國故也)¶
葬許元公¶
九月&KR0977;注先是用田賦又有㑹吳之費音義(費芳味/反下同)疏¶
(注先是用田賦觧/云在十二年春)¶
冬十有一月有星孛于東方音義(孛音/佩)¶
　𫝊孛者何疏(觧云欲言是星星名未有欲言/非星録為星稱故執不知問)彗星也¶
　音義(彗囚歳反/又息遂反)其言于東方何注据北斗言星名疏¶
<pb:KR1e0006_WYG_028-10b>¶
　(注觧云即文十四年秋七月有孛星入于北斗是也/然則彼入于北斗言其所孛之星名今言于東方故)¶
　(難/之)見于旦也注旦者日方出時宿不復見故言東方¶
　知為旦疏(觧云于字亦有作平字者誤也注觧云旦/者日方出地未相去離之辭故曰旦者日)¶
　(方出當爾之時宿皆不見故曰時宿不復見也星孛/仍見餘宿已沒是以不復指與孛之星漫道其方而)¶
　(已故言東方/知為旦也)何以書記異也注周十一月夏九月日¶
　在房心房心天子明堂布政之庭於此旦見與日争¶
　明者諸侯代主治典法滅絶之象是後周室遂㣲諸¶
　侯相兼為秦所滅燔書道絶音義(治直吏反/燔扶元反)疏(注觧/云堪)¶
<pb:KR1e0006_WYG_028-11a>¶
　(輿云九月日體在大火故曰日在房心也云房心天/子明堂布政之庭出堪輿星經亦云也春秋說云趨)¶
　(作法孔聖沒周姬亡彗東出秦正起胡破術書記散/亂孔子不絶也既言周姬亡彗東出故知由此孛星)¶
　(周室遂㣲也言秦正起亦由此孛星秦本紀云始皇/名正以二十六年滅周而并天下故云諸侯相兼為)¶
　(秦所滅也始皇胡亥竝悉焚書聖/人之道于斯絶矣故曰燔書道絶)¶
盜殺陳夏彄夫音義(夏戸雅反一本作㢘彄苦侯反又/古侯反一本作嫗音同二𫝊作夏)¶
(區/夫)¶
十有二月&KR0977;注黄池之㑹費重煩之所致¶
十有四年春西狩獲麟音義(狩手又反/麟力人反)¶
<pb:KR1e0006_WYG_028-11b>¶
　𫝊何以書記異也疏(觧云麟者仁獸太平之嘉瑞而/言記異者當爾之時周室大衰)¶
　(為天下所厭漢髙方起堯祚将興者謂之瑞亡者謂/之異然則何氏云吉凶不竝瑞災不兼之有乎義亦)¶
　(通于/此)何異爾非中國之獸也疏(觧云謂有聖帝明王/然後乃来則知不應)¶
　(華夏無矣然則以其非中國之常物故曰非中國之/獸不謂中國不合有若似昭二十五年有鸛鵒来巢)¶
　(之下𫝊云何以書記異也何異爾非中國之禽也之/類是也若然皆非中國之物鸛鵒言有来而麟不言)¶
　(有来者正以麟是善物春秋慕之欲其常於中國非/今始有非今始来之義是以榖梁𫝊云其不言来不)¶
　(外麟于中國也其不言有不/使麟不恒於中國也是也)然則孰狩之注稱西言¶
　狩尊卑未分据無主名疏(注觧云西者四時之叔是/為卑稱狩者天子諸侯之)¶
<pb:KR1e0006_WYG_028-12a>¶
　(事乃是尊名故曰稱西言狩尊卑未分也必知狩是/天子諸侯之事者正以僖二十八年天王狩于河陽)¶
　(桓四年春公狩/于郎之屬故也)薪采者也注西者据狩言方地類賤¶
　人象也金主芟艾而正以春盡木火當燃之際舉此¶
　為文知庶人採樵薪者音義(薪音新芟所銜反艾/魚廢反樵在焦反)疏¶
　(觧云薪采猶言采薪也言是庶人採薪者矣注西者/至方地觧云謂据其處道其方地曰西狩也○類賤)¶
　(人象也觧云正以西方為兑少女之位女子之卑草/木衰落亦非可貴之義故曰類賤人象也○金主至)¶
　(薪者觧云經言西者賤人象金主芟艾持斧之義而/文正以春盡是火當絶木之時今乃舉此為文即知)¶
　(庶人持斧破木燃火之意故曰知庶人採樵薪者似/若漢髙祖起于布衣之内持三尺之劍而以火應之)¶
<pb:KR1e0006_WYG_028-12b>¶
　(君臨四海從東向西以/應周家木徳之象也)薪采者則㣲者也曷為以狩¶
　言之注据天子諸侯乃言狩于河陽公狩于郎是也¶
　河陽冬言狩獲麟春言狩者盖据魯變周之春以為¶
　冬去周之正而行夏之時音義(去起呂反夏戸/雅反下子夏同)疏(注/觧)¶
　(云天王狩于河陽在僖二十八年云公狩于郎者在/桓四年春若使周之正月乃夏之仲冬得冬獵田狩)¶
　(之時即大司馬職云仲冬教大閱遂以狩田是也但/孔子作春秋欲改周公之舊禮正朔三而反當欲行)¶
　(夏之時取夏之孟冬以為狩時夏之仲冬不是田狩/之月是以桓四年春正月公狩于郎何氏云狩例時)¶
　(此月者譏不時周之正月夏十一月也陽氣始施鳥/獸懐任草木萌芽非所以養㣲者是也然則河陽言)¶
<pb:KR1e0006_WYG_028-13a>¶
　(狩者周之季冬當夏之十月故得言狩矣案僖二十/八年冬天王狩于河陽之時乃冬言狩今獲麟之經)¶
　(春言狩者盖据魯為王而改正朔方欲改周之春以/為冬去其周之正月而行夏之時由此之故春而言)¶
　(狩/矣)大之也注使若天子諸侯曷為大之注据略㣲疏¶
　(注觧云隐元年九月及宋人盟于宿𫝊云孰及之内/之微者也注云内者謂魯也微者謂士也不名者略)¶
　(㣲也是然則春秋之道略於/微者今而大之故以為難矣)為獲麟大之也曷為為¶
　獲麟大之注据鸛鵒俱非中國之禽無加文音義(為/獲)¶
　(于偽反下為獲孰為注為誰/知為皆同鸛音權鵒音欲)疏(注觧云即昭二十五/年夏有鸛鵒来巢是)¶
　(也/)麟者仁獸也注状如麕一角而戴肉設武備而不¶
<pb:KR1e0006_WYG_028-13b>¶
　為害所以為仁也詩云麟之角振振公族是也音義¶
　(振之/人反)疏(觧云五行𫝊云東方謂之仁又云視明禮脩/而麟至言人君但當其視能明其禮又脩而)¶
　(麟至也是以春秋説云麟生于火㳺于中土軒轅大/角之獸然則麟為土畜而言仁獸者正以設武備而)¶
　(不害物所以為仁而異義公羊說云麟者木精一角/赤目為火候下注亦云麟者木精者正以設武備而)¶
　(不害物有仁之物屬東方赤目為火候火乃木之子/謂之木精亦何傷又鶡冠子云麟者北方元枵之獸)¶
　(隂之精者正以五行相配言之水為土妃水土構精/而生麟得土氣者性似父得水氣者性似母盖以麟)¶
　(得水氣故云𤣥枵之獸隂之精也注觧云釋獸云麐/麕身牛尾一角郭氏曰角頭有肉故此云狀如麕一)¶
　(角也廣雅云麟狼額肉角故此注云而戴肉云設武/備而不為害所以為仁也者欲道中央之畜而𫝊得)¶
<pb:KR1e0006_WYG_028-14a>¶
　(謂之仁獸之義云詩云麟之角振振公族是也者在/麟趾之篇也引之者欲道麟角末有肉示有武而不)¶
　(用故得謂之仁當時公族皆振振然/而信厚亦為仁之義故得并引之)有王者則至注¶
　上有聖帝明王天下大平然後乃至尚書曰簫韶九¶
　成鳯凰来儀擊石拊石百獸率舞援神契曰徳至鳥¶
　獸則鳯凰翔麒麟臻音義(大音泰下大平皆同拊/芳甫反援音袁麒音其)疏¶
　(注上有至乃至觧云若今未大平而麟至者非直為/聖漢将興之瑞亦為孔子制作之象故先至故孝經)¶
　(說云丘以匹夫徒步以制正法是其賤者獲麟兼為/庶人作法之義也○尚書至率舞觧云咎繇謨之文)¶
　(也彼鄭注云簫韶舜所制樂宋均注樂説云簫之言/肅舜時民樂其肅敬而紀堯道故謂之簫韶或云韶)¶
<pb:KR1e0006_WYG_028-14b>¶
　(舜樂名舜樂者其秉簫乎鄭氏又云樂備作謂之成/簫韶作九備而鳯凰乃来儀止巢乘匹擊石拊石百)¶
　(獸率舞者石磬也百獸服不氏所養者謂音聲之道/與政通焉引之者欲道上有聖帝明王天下大平瑞)¶
　(物乃来之義釋獸云驨如馬一角不角者騏舍人云/驨如馬而有一角不有角者名騏然則麒麟非直雄)¶
　(雌之異其/體亦别)無王者則不至注辟害逺也當春秋時天¶
　下散亂不當至而至故為異疏(注辟害逺也觧云謂/無道之世刳胎殺夭)¶
　(是以瑞物亦不来㳺也即家語云孔子曰刳胎殺夭/則麒麟不至擿巢毁卵則鳯凰不翔是也故云辟害)¶
　(逺/也)有以告者曰有麏而角者孔子曰孰為来哉孰為¶
　来哉注見時無聖帝明王怪為誰来音義(麏本又作/麇亦作麕)¶
<pb:KR1e0006_WYG_028-15a>¶
　(皆九倫/反麞也)疏(觧云即孔叢云叔孫氏之車子曰鉏商樵/于野而獲麟焉衆莫之識以為不祥棄之)¶
　(五父之衢冉有告孔子曰有麏肉角豈天下之妖乎/夫子曰今何在吾将觀焉遂徃謂其御髙柴曰若求)¶
　(之言其必麟乎到視之曰今宗周将滅無主孰為来/哉兹日麟出而死吾道窮矣乃作歌曰唐虞之世麟)¶
　(鳯㳺今非其時来何由麟兮麟兮我心憂是也然則/此告者其冉求也若以孔叢合之此𫝊則鄉云薪采)¶
　(者還是鉏商也而春秋不言之者略微故也不言為/漢獲之者微辭也故春秋説云不言姓名為虚主宋)¶
　(氏云劉帝未至故云虚主若書姓名時王惡之是其/義也注觧云下注云夫子素案圗録知庶姓劉季當)¶
　(代周見采薪獲麟知為其出然則夫子素知此事而/云孰為来哉以怪之者盖畏時逺害假為微辭非其)¶
　(本心注觧其語故云時無聖帝明王怪為誰来矣或/者素案圗録知劉季當代周但初見之時未知薪采)¶
<pb:KR1e0006_WYG_028-15b>¶
　(獲麟為之出仍自未明故作此言也乃後詳審方知/為薪采者所獲於是焕然而寤是以泣之亦何傷乎)¶
　反袂拭面涕沾袍注袍衣前襟也夫子素案圗録知¶
　庶姓劉季當代周見薪采者獲麟知為其出何者麟¶
　者木精薪采者庶人燃火之意此赤帝将代周居其¶
　位故麟為薪采者所執西狩獲之者從東方王於西¶
　也東夘西金象也言獲者兵戈文也言漢姓夘金刀¶
　以兵得天下不地者天下異也又先是&KR0977;蟲冬踊彗¶
　金精埽旦置新之象夫子知其将有六國争强從横¶
<pb:KR1e0006_WYG_028-16a>¶
　相滅之敗秦項驅除積骨流血之虐然後劉氏乃帝¶
　深閔民之離害甚久故豫泣也音義(袂彌世反衣䄂/也涕他禮反袍)¶
　(歩刀反又歩報反衣前襟也襟音金王於况反下火/王而王之王同從横子容反驅除竝如字又上邱具)¶
　(反下直/㩀反)疏(反袂拭目觧云目亦有作面字者云涕沾/袍者袍亦有作衿字者以衣前襟言之袍)¶
　(似得之注觧云盖見中候云夘金刀帝出復堯之常/是其案圗録從亭長之任而為天子故謂之庶姓矣)¶
　(春秋説云麟生于火㳺于中土軒轅大角之獸然則/麟為土畜而言木精者正以公羊説云麟者木精一)¶
　(角赤目為火候既為火候是木之子謂之木精亦何/傷舊云木生火火生土麟為土畜亦受氣于火性合)¶
　(人仁故為木精也庶人采薪本供庖爨意欲燃之故/曰采薪庶人燃火之意也木雖生火火復燒木即漢)¶
<pb:KR1e0006_WYG_028-16b>¶
　(以火徳承周之後而能滅之故曰此赤帝将代周居/其位也云故麟為薪采者所執其若不然麟為異物)¶
　(體形不小薪采隻夫寧能輕獲之乎言西狩獲之者/即是從東方而王於西方之象卯在東方金在西方)¶
　(故曰東卯西金象也言獲者兵戈之文是其有刀之/義也故曰言姓卯金刀以兵得天下言劉季起于豐)¶
　(沛之間提三尺之劍而入秦宫是其卯金刀從東王/于西以兵得天下之事也所以不言西狩于某獲麟)¶
　(者正以麟見于魯乃為周室将亡之異是以不舉小/地之名亦得為王魯之義故曰不地者天下異也云)¶
　(又先是&KR0977;蟲冬踊者即上十二年冬十有二月&KR0977;十/三年冬十有二月&KR0977;是也云彗金精埽旦置新之象)¶
　(者即上十三年冬十有二月有星孛于東方𫝊云孛/者何彗星也者是孛從西方鄉東故曰金精彗者掃)¶
　(除之象鄉晨而見故曰埽旦也然則&KR0977;蟲冬踊者乃/是天不能殺地不能理故為六國争强天下大亂之)¶
<pb:KR1e0006_WYG_028-17a>¶
　(象也金精埽旦乃是秦項驅除劉氏乃帝之義故何/氏云焉六國者即燕齊楚韓趙魏也當爾之時齊据)¶
　(東藩燕楚强于南北韓趙魏居于晉洛之間各自保/險迭相征伐故曰六國争强也戰國策云秦横有周)¶
　(故謂之横燕楚南北而逺故謂之從蘇秦在東而相/六國謂之合從張儀在西而相秦以成謂之連横故)¶
　(彼下文從成則楚王横成則秦帝蘇公居趙秦兵不/敢東伐張儀在秦楚兵絶于西是也蘇公既死張儀)¶
　(以横滅從是從横相滅之敗也始皇据秦藉滅周之/資而殄六國項羽因胡亥之虐而籠括天下皆非受)¶
　(命之帝但為劉氏驅其狐狸除其豺狼而已故曰秦/項驅除虐亦有作害者爾時天下土崩英雄鵲起秦)¶
　(項之君視人如芥殽函之䖏積骨成山平原之地血/流如海故曰積骨流血之虐也自此以後髙祖乃興)¶
　(故曰然後/劉氏乃帝)顔淵死子曰噫注噫咄嗟貌音義(噫於其/反咄丁)¶
<pb:KR1e0006_WYG_028-17b>¶
　(忽/反)疏(注觧云咄嗟猶嘆息即里語曰咄嗟之間也弟/子𫝊云顔淵少孔子三十嵗三十二而卒以此)¶
　(言之則顔淵之生昭十九年矣及其卒時當哀/三年而至此乃言之者𫝊家追言之亦何傷)天喪¶
　予注予我音義(䘮息浪反予/羊汝反我也)疏(觧云聖人之道當須/輔佐而成是以家語)¶
　(及殷𫝊云自予得回也門人加親也今而遭命故曰/天䘮予而論語云非助我者謂非師徒弟子共相發)¶
　(起之義盖欲顯聰/敏非是不助也)子路死子曰噫天祝予注祝斷也¶
　天生顔淵子路為夫子輔佐皆死者天将亡夫子之¶
　證音義(斷丁/管反)疏(觧云若依左氏則獲麟之後當哀十/五年衛太子蒯瞆入國之時子路乃)¶
　(死衛人醢之孔子聞之為之覆醢今已言死者公羊/子於後言之未足為妨也自予得由也惡言不至於)¶
<pb:KR1e0006_WYG_028-18a>¶
　(耳是其為輔佐之義也注觧云祝斷也者言天祝惡/已之道徳亦是斷絶之義也若欲以理言之則四科)¶
　(十人㳺夏之徒皆為夫子之輔佐故孝經説云春秋/屬商孝經屬參是也今特言二人者以其先卒故也)¶
　(良輔之内二人先死亦非祐/助之義故曰将亡夫子證)西狩獲麟孔子曰吾道¶
　窮矣注加姓者重終也麟者太平之符聖人之類時¶
　得麟而死此亦天告夫子将没之徴故云爾疏(觧云/麟之)¶
　(来也應於三義一為周亡之徴即上𫝊云何以書記/異也是也二為漢興之瑞即上𫝊云孰為来哉孰為)¶
　(来哉雖不指斥意在於漢也三則見孔子将没之徴/故此孔子曰吾道窮矣是也○加姓者觧云正以上)¶
　(文再𤼵子曰皆不加姓故也云麟者太平之符聖人/之類者以皆有聖帝明王然後乃見故謂之類也注)¶
<pb:KR1e0006_WYG_028-18b>¶
　(又云時得麟而死者即孔叢子/云麟出而死吾道窮矣是也)春秋何以始乎隱注¶
　据得麟乃作疏(注觧云正以演孔圗云獲麟而作春/秋九月書成是也而揆命篇云孔子)¶
　(年七十嵗知圗書作春秋者何氏以為年七十嵗者/大判言之不妨爾時七十二矣猶如卜世三十卜年)¶
　(七百之/類也)祖之所逮聞也注託記髙祖以来事可及問¶
　聞知者猶曰我但記先人所聞辟制作之害疏(觧云/何氏)¶
　(以為公取十二則天之數故隐元年益師卒之下注/云所以二百四十二年者取法十二公天數備足是)¶
　(也今此𫝊云祖之所逮聞者謂兼有天數之義亦託/問聞而知亦取制服三等之義故隐元年注云所以)¶
　(三世者禮為父母斬衰三年為祖父母期為曾祖高/祖父母齊衰三月是也注觧云假託云道我記髙祖)¶
<pb:KR1e0006_WYG_028-19a>¶
　(以来事者謂因已問父得聞昭定哀之事因父問祖/得聞文宣成襄之事因祖問高祖得聞隱桓莊閔僖)¶
　(之事故曰託記高祖以来事可及問聞知者以此言/之則無制作之義故曰我但記先人所聞辟制作之)¶
　(害/也)所見異辭所聞異辭所𫝊聞異辭注所以復發𫝊¶
　者益師以臣見恩此以君見恩嫌義異於所見之世¶
　臣子恩其君父尤厚故多微辭也所聞之世恩王父¶
　少殺故立煬宫不日武宫日是也所𫝊聞之世恩髙¶
　祖曽祖又殺故子赤卒不日子般卒日是也音義(所/𫝊)¶
　(直専反注𫝊聞同復扶又反見恩賢徧/反下欲見同殺所戒反下同般音班)疏(注觧云隐/元年冬十)¶
<pb:KR1e0006_WYG_028-19b>¶
　(有二月公子益師卒𫝊云何以不日逺也所見異辭/所聞異辭所𫝊聞異辭然則彼已有𫝊今復𤼵之者)¶
　(正以益師之卒所以不日者以其恩逺孔子所不見/欲道當時之君無恩于其臣是以大夫之卒不問有)¶
　(罪與不例皆不日以見之是以須發三代異辭之言/今此西狩獲麟當所見之世已與父時之事欲道當)¶
　(時之臣有恩于其君故為㣲辭不忍正言其惡是以/復須發𫝊道其三代異辭之意然則言益師以臣見)¶
　(恩者言益師之經以臣之故見君恩之薄厚也云此/以君見恩者今此獲麟之經以君之故見臣恩之厚)¶
　(薄其義實異故重發案桓二年成宋亂之下𫝊云内/大惡諱此其目言之何逺也所見異辭所聞異辭所)¶
　(𫝊聞異辭何氏云所以復發𫝊者益師以臣見恩此/以君見恩嫌義異也然則桓公之時已發見君恩之)¶
　(薄今復發之者正以桓公之時欲見其臣無恩於其/君是以不為之諱大惡今時有恩于其君為之諱而)¶
<pb:KR1e0006_WYG_028-20a>¶
　(作微辭也彼注云嫌義異也此復注云義異是其一/隅何氏不决之者從可知省文也云故多微辭也者)¶
　(即定元年𫝊云定哀多微辭注云定公有王無正月/不務公室䘮失國寳哀公有黄池之㑹獲麟故總言)¶
　(多是也云故立煬宫不日者即定元年秋九月立煬/宫是也云武宫日者即成六年二月辛巳立武宫是)¶
　(也正以公羊之義失禮鬼神例日故如此觧之也云/子赤卒不日者即文十八年冬十月子赤卒是也云)¶
　(子般卒日是也者即荘三十二年冬十月乙未子般/卒是也文十八年子卒之下𫝊云子卒者孰謂謂子)¶
　(赤也何以不日隐之也何隐爾弑也弑則何以不日/不忍言也注云所聞世臣子恩痛王父深厚故不忍)¶
　(言其日與子/般異是也)何以終乎哀十四年注据哀公未終也¶
　疏(注觧云正以未見公薨之文故也且以左氏言之/即哀二十七年公逰于越而因卒則知今未終)¶
<pb:KR1e0006_WYG_028-20b>¶
　曰備矣注人道浃王道備必止于麟者欲見撥亂功¶
　成于麟猶堯舜之隆鳯凰来儀故麟于周為異春秋¶
　記以為瑞明太平以瑞應為效也絶筆于春不書下¶
　三時者起木絶火王制作道備當授漢也又春者嵗¶
　之始能常法其始則無不終竟音義(浹子協反一本/作帀撥卜末反)¶
　(理也應應/對之應)疏(注人道至漢也觧云浹亦有作帀字者/正以三代異辭因父以親祖以親曾祖)¶
　(以曽祖親高祖骨肉相親極于此故云人之道浹也/云王道備者正以撥亂于隐公功成于獲麟懔懔治)¶
　(之至于太平故曰王道備也云必止至于麟者正以/獲麟之後得端門之命乃作春秋但孔子欲道從隐)¶
<pb:KR1e0006_WYG_028-21a>¶
　(撥亂功成于麟是以終于獲麟以示義似若堯舜之/隆制禮作樂之後簫韶九成鳯凰乃来止巢而乘匹)¶
　(之類也云故麟于周為異者即上傳云何以書記異/也何異爾非中國之獸也是也云春秋記以為瑞者)¶
　(記亦有作託者今觧彼記也云明太平以瑞應為效/也者言若不致瑞即太平無騐故春秋記麟為太平)¶
　(之效也四時具然後為年此乃春秋之常今不書下/三時者欲起木應之君将亡欲别起為王是以此䖏)¶
　(不得記之且獲麟既記制作之道已備當欲以之授/于漢帝使為治國之法是以不得録于三時矣○又)¶
　(春至終竟觧云所以然者始正則僖十六年𫝊/云朔有事則書晦有事不書也者義亦通此)君子¶
　曷為為春秋注据以定作五經疏(觧云君子謂孔子/曷為今日始為春)¶
　(秋乎嫌其大晚於諸典之後注觧云何氏以為孔子/領縁五經皆在獲麟之前故言此何氏知然者正以)¶
<pb:KR1e0006_WYG_028-21b>¶
　(論語云孔子曰吾自衛反魯然後樂正雅頌各得其/所案孔子自衛反魯在哀十一年冬則知料理舊經)¶
　(不待天命者皆在獲麟之前明矣而論語直言樂正/雅頌文不備矣言料理五經在獲麟之前何故作春)¶
　(秋獨在獲麟之後乎/故据五經以難之)撥亂世注撥猶治也反諸正莫¶
　近乎春秋注得麟之後天下血書魯端門曰趨作法¶
　孔聖沒周姬亡彗東出秦政起胡破術書記㪚孔不¶
　絶子夏明日徃視之血書飛為赤鳥化為白書署曰¶
　演孔圖中有作圗制法之状孔子仰推天命俯察時¶
　變却觀未来豫觧無窮知漢當繼大亂之後故作撥¶
<pb:KR1e0006_WYG_028-22a>¶
　亂之法以授之音義(近附近之近又/如字演以善反)疏(觧云孔子未/得天命之時)¶
　(未有制作之意故但領縁舊經以濟當時而已既獲/麟之後見端門之書知天命已制作以俟後王于是)¶
　(選理典籍欲為撥亂之道以為春秋者賞善罰惡之/書若欲治世反歸于正道莫近于春秋之義是以得)¶
　(天命之後乃作春秋矣即上云治世之要務義亦通/於此注得麟至之状觧云演孔圗文也疾作王者之)¶
　(法孔氏聖人将欲沒矣周王姬氏将亡是以十三年/冬彗星出于東方矣秦始皇名正方欲起為天子其)¶
　(子胡亥破先王之術當爾之時書契紀綱盡皆散亂/唯有孔氏春秋口相𫝊者獨存而不絶孔子聞之使)¶
　(子夏徃視其血書其血乃飛為赤鳥其書乃化為白/書署之曰此是演孔圖中義理乃有訓作之象制法)¶
　(之形状矣案秦本紀云秦皇為無道周人以舊典非/之乃用李斯之謀欲以愚黔首於是燔詩書云然則)¶
<pb:KR1e0006_WYG_028-22b>¶
　(始皇燔詩書而言胡破術者謂始皇燔之不盡胡亥/亦燔之科舉之亦何傷云孔子仰推天命者謂仰推)¶
　(尋天命即端門之命是也云俯察時變者即螽蟲冬/踊彗星埽旦之象是也欲尊天命故以俯仰言之云)¶
　(却觀未来豫觧無窮知漢當繼大亂之後故作撥亂/之法以授之者謂知其承大亂之後天下未醇故作)¶
　(治亂之法以授之矣若欲託之春秋即所𫝊聞之世/是也故桓三年夏齊侯衛侯胥命于蒲𫝊云胥命者)¶
　(何相命也何言乎相命近正也此其為近正奈何古/者不盟結言而退彼注云善其近正似于古而不相)¶
　(背故書以撥/亂也是也)則未知其為是與其諸君子樂道堯舜¶
　之道與注作𫝊者謙不敢斥夫子所為作意也堯舜¶
　當古歴象日月星辰百獸率舞鳯凰来儀春秋亦以¶
<pb:KR1e0006_WYG_028-23a>¶
　王次春上法天文四時具然後為年以敬授民時崇¶
　徳致麟乃得稱太平道同者相稱徳合者相友故曰¶
　樂道堯舜之道音義(其為于偽反注所為同/是與音餘下及注同)疏(觧云/公羊)¶
　(子謙不敢斥言孔子作春秋故依違云則未知其為/此春秋可以撥亂世而作之與其諸辭也即桓六年)¶
　(夏公羊子曰其諸以病桓下注云其諸辭也是也君/子謂孔子不知為是孔子愛樂堯舜之道是以述而)¶
　(道之與注觧云言堯舜當古歴象日月星辰者堯典/文也云百獸率舞者舜典咎繇謨皆有其文也云鳯)¶
　(凰来儀者咎繇謨文也云春秋亦以王次春上法天/文四時具然後為年以敬授人時者欲似堯舜當古)¶
　(歴象日月星辰以敬授人時也云崇徳致麟乃得稱/太平者欲似堯舜百獸率舞鳯凰来儀是也云道同)¶
<pb:KR1e0006_WYG_028-23b>¶
　(者相稱者謂孔子之道同于堯舜故作春秋以稱述/堯舜是也云徳合者相友者友者同志之名言孔子)¶
　(之徳合于堯舜是以愛而慕/之乃作春秋與其志相似也)末不亦樂乎堯舜之知¶
　君子也注末不亦樂后有聖漢受命而王徳如堯舜¶
　之知孔子為制作疏(觧云孔子之道既與堯舜雅合/故得與堯舜相對為首末然則)¶
　(指孔子言不亦也堯舜之時預知有己而制道術預/知有己而為君子而慕之己亦預制春秋授劉帝是)¶
　(孔子亦愛慕堯舜/之知君子而効之)制春秋之義以俟後聖注待聖漢¶
　之王以為法疏(觧云制作春秋之義謂制春/秋之中賞善罰惡之義也)以君子¶
　之為亦有樂乎此也注樂其貫于百王而不滅名與¶
<pb:KR1e0006_WYG_028-24a>¶
　日月竝行而不息疏(觧云君子謂孔子所以作春秋/者亦樂此春秋之道可以永法)¶
　(故也注觧云春秋者賞善罰惡之書有國家者最所/急務是以貫通于百王而不滅絶矣故孔子為後王)¶
　(作之云名與日月竝行而不息者謂名之曰春秋其/合於天地之利生成萬物之義凡為君者不得不爾)¶
　(故曰名與日月/竝行而不息也)¶
　¶
　¶
　¶
　¶
<pb:KR1e0006_WYG_028-24b>¶
　¶
　¶
　¶
　¶
　¶
　¶
　¶
　春秋公羊𫝊注疏卷二十八¶
#+PROPERTY: JUAN 卷二十八考證
<pb:KR1e0006_WYG_028-25a>¶
　春秋公羊𫝊卷二十八考證¶
陳袁頗出奔鄭○此條監本脱音義四字今増此卷中¶
　共脫音義二十五條今並依陸氏釋文補入¶
冬十有二月&KR0977;𫝊何以書記異也注晉分為六卿○(臣/)¶
　(召南/)按六卿擅晋其来久矣自定十三年荀范二族¶
　出奔於是智趙韓魏四卿専政又其後則三家共滅¶
　智氏而分晋國注謂晉分為六卿不可觧也¶
公㑹晋侯及吳子于黄池𫝊吳主㑹也○(臣召南/)按此¶
<pb:KR1e0006_WYG_028-25b>¶
　㑹左𫝊謂先晋而國語謂先吳公羊亦謂吳主㑹以¶
　勢度之則國語是也晋不競已數世矣自宋之㑹即¶
　為楚所先此時能與吳争乎公羊説非無據但何休¶
　注引緯書所云齊晋前驅魯衛驂乘滕薛侠轂而趨¶
　者則言之太過不可信耳(臣宗萬/)按黄池之㑹説者¶
　因左𫝊有先晋之文謂與國語公羊互異者非也左¶
　𫝊歷叙吳晋争先趙鞅欲戰司馬寅對以吳王有墨¶
　云云而曰請少待之謂少待無與争也下即云乃先¶
<pb:KR1e0006_WYG_028-26a>¶
　晉人則此先字當去聲讀如疾行先長之先乃吳先¶
　於晋非晋處吳先明矣若作晋先吳觧與上文情事¶
　語意絶不相䝉不知讀者何以誤㑹也杜預注云盟¶
　不書諸侯耻之故不録如果晉實先吳何耻之有公¶
　羊謂吳主㑹與國語左𫝊正合¶
西狩獲麟𫝊何以書記異也疏吉凶不並瑞災不兼之¶
　有乎○推尋文義有字疑當作旨字¶
𫝊薪采者也注類賤人象也金主芟艾而正以春盡木¶
<pb:KR1e0006_WYG_028-26b>¶
　火當燃之際疏似若漢髙祖起于布衣之内持三尺¶
　之劍而以火應之○(臣浩/)按緯書為聖經之臣蠧穿¶
　鑿附㑹至于必不可通如此𫝊言薪采者不過言㣲¶
　者耳何休即從金木火生義必説獲麟是漢室将興¶
　之象不亦妄乎¶
𫝊薪采者則微者也注盖据魯變周之春以為冬去周¶
　之正而行夏之時○(臣照/)按魯周之侯國孔子周人¶
　也時王之正朔侯國可得擅變匹夫可得私易乎行¶
<pb:KR1e0006_WYG_028-27a>¶
　夏之時特懸論其理云爾至据魯史作春秋所紀者¶
　魯侯之年月即時王之正朔也安敢以己意改王章¶
　哉¶
𫝊為獲麟大之也○(臣召南/)按公羊之意麟獲于薪采¶
　者之手時魯君實未嘗狩獵特以獲麟之故孔子書¶
　為西狩耳其説太迂¶
𫝊反袂拭面注夫子素按圖録知庶姓劉季當代周○¶
　(臣召南/)按漢世盛行公羊以其最長于䜟何休此注¶
<pb:KR1e0006_WYG_028-27b>¶
　總括緯書以為之妄誕極矣又按左氏不得立學官¶
　賈逵言漢為堯後惟左氏有明文當時經術總以䜟¶
　緯之長短為盛衰其弊如此¶
𫝊祖之所逮聞也注託記髙祖以来事云云○劉敞曰¶
　聖人作經為天下法不茍記祖所逮聞而已且如所¶
　言祖者謂曽祖乎髙祖乎如謂曽祖孔子曽祖防叔¶
　則孔父三世之孫如謂髙祖孔子髙祖祈父亦孔父¶
　二世之孫孔父死于桓二年其孫不得見隠明矣計¶
<pb:KR1e0006_WYG_028-28a>¶
　祁父防叔應在閔僖之間春秋當始于閔僖不宜始¶
　隐公也凡公羊之說乖謬不可勝言(臣召南/)按公羊¶
　言祖所逮聞猶言去古未逺所見異辭所聞異辭所¶
　𫝊聞異辭猶言記載不一于理未為失也説公羊者¶
　實之以高祖劃之以三世自董仲舒繁露即云春秋¶
　分十二世以為三䓁有見三世有聞四世有𫝊聞五¶
　世故哀定昭君子所見襄成文宣君子所聞也僖閔¶
　荘桓隐君子所𫝊聞也所見六十一年所聞八十五¶
<pb:KR1e0006_WYG_028-28b>¶
　年所𫝊聞九十六年於是説者又復為之附㑹此非¶
　公羊之過説公羊者之過也又按𫝊云孔子曷為為¶
　春秋撥亂世反諸正又云制春秋之義以俟後聖皆¶
　言聖經扶樹綱常辨明名分褒善貶惡垂鍳戒于萬¶
　世為世道人心慮至深且逺也說公羊者乃以䜟緯¶
　觧之何哉¶
　¶
　春秋公羊傳考證卷二十八¶
